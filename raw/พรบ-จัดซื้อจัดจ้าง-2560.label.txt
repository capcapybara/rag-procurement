{
"name":"พระราชบัญญัติ การจัดซื้อจัดจ้างและการบริหารพัสดุภาครัฐ พ.ศ. 2560",
"mode":"split",
"prefix":"มาตรา"
}

พระราชบัญญัติ 
การจัดซื้อจัดจ้างและการบริหารพัสดุภาครัฐ 
พ.ศ.  2560 
 
 
สมเด็จพระเจ้าอยู่หัวมหาวชิราลงกรณ  บดินทรเทพยวรางกูร 
ให้ไว้  ณ  วันที่  24  กุมภาพันธ์  พ.ศ.  2560 [วันบังคับใช้ในมาตรา 2]
เป็นปีที่  2  ในรัชกาลปัจจุบัน 
สมเด็จพระเจ้าอยู่หัวมหาวชิราลงกรณ  บดินทรเทพยวรางกูร  มีพระราชโองการโปรดเกล้าฯ   
ให้ประกาศว่า 
โดยที่เป็นการสมควรมีกฎหมายว่าด้วยการจัดซื้อจัดจ้างและการบริหารพัสดุภาครัฐ 
จึงทรงพระกรุณาโปรดเกล้าฯ  ให้ตราพระราชบัญญัติขึ้นไว้โดยคําแนะนําและยินยอมของ 
สภานิติบัญญัติแห่งชาติ  ดังต่อไปนี้ 
มาตรา 1 
พระราชบัญญัตินี้เรียกว่า  “พระราชบัญญัติการจัดซื้อจัดจ้างและการบริหาร
พัสดุภาครัฐ  พ.ศ.  2560” 
มาตรา 2 
พระราชบัญญัตินี้ให้ใช้บังคับเมื่อพ้นกําหนดหนึ่งร้อยแปดสิบวันนับแต่วันประกาศ
ในราชกิจจานุเบกษาเป็นต้นไป 
มาตรา 3 
ให้ยกเลิกบทบัญญัติเกี่ยวกับพัสดุ  การจัดซื้อจัดจ้าง  หรือการบริหารพัสดุ 
ในกฎหมาย  ระเบียบ  ข้อบังคับ  ประกาศ  ข้อบัญญัติ  และข้อกําหนดใด ๆ  ของหน่วยงานของรัฐที่อยู่
ภายใต้บังคับแห่งพระราชบัญญัตินี้ 
มาตรา 4 
ในพระราชบัญญัตินี้ 
“การจัดซื้อจัดจ้าง”  หมายความว่า  การดําเนินการเพื่อให้ได้มาซึ่งพัสดุโดยการซื้อ  จ้าง  เช่า  
แลกเปลี่ยน  หรือโดยนิติกรรมอื่นตามที่กําหนดในกฎกระทรวง 
“พัสดุ”  หมายความว่า  สินค้า  งานบริการ  งานก่อสร้าง  งานจ้างที่ปรึกษาและงานจ้างออกแบบ
หรือควบคุมงานก่อสร้าง  รวมทั้งการดําเนินการอื่นตามที่กําหนดในกฎกระทรวง“สินค้า”  หมายความว่า  วัสดุ  ครุภัณฑ์  ที่ดิน  สิ่งปลูกสร้าง  และทรัพย์สินอื่นใด  รวมทั้ง 
งานบริการที่รวมอยู่ในสินค้านั้นด้วย  แต่มูลค่าของงานบริการต้องไม่สูงกว่ามูลค่าของสินค้านั้น 
“งานบริการ”  หมายความว่า  งานจ้างบริการ  งานจ้างเหมาบริการ  งานจ้างทําของและการรับขน
ตามประมวลกฎหมายแพ่งและพาณิชย์จากบุคคลธรรมดาหรือนิติบุคคล  แต่ไม่หมายความรวมถึงการจ้าง
ลูกจ้างของหน่วยงานของรัฐ  การรับขนในการเดินทางไปราชการหรือไปปฏิบัติงานของหน่วยงานของรัฐ  
งานจ้างที่ปรึกษา  งานจ้างออกแบบหรือควบคุมงานก่อสร้าง  และการจ้างแรงงานตามประมวลกฎหมายแพ่ง
และพาณิชย์   
“งานก่อสร้าง”  หมายความว่า  งานก่อสร้างอาคาร  งานก่อสร้างสาธารณูปโภค  หรือสิ่งปลูกสร้างอื่นใด  
และการซ่อมแซม  ต่อเติม  ปรับปรุง  รื้อถอน  หรือการกระทําอื่นที่มีลักษณะทํานองเดียวกันต่ออาคาร  
สาธารณูปโภค  หรือสิ่งปลูกสร้างดังกล่าว  รวมทั้งงานบริการที่รวมอยู่ในงานก่อสร้างนั้นด้วย  แต่มูลค่า
ของงานบริการต้องไม่สูงกว่ามูลค่าของงานก่อสร้างนั้น 
“อาคาร”  หมายความว่า  สิ่งปลูกสร้างถาวรที่บุคคลอาจเข้าอยู่หรือใช้สอยได้  เช่น  อาคารที่ทําการ  
โรงพยาบาล  โรงเรียน  สนามกีฬา  หรือสิ่งปลูกสร้างอย่างอื่นที่มีลักษณะทํานองเดียวกัน  รวมทั้งสิ่งก่อสร้างอื่น ๆ  
ซึ่งสร้างขึ้นเพื่อประโยชน์ใช้สอยสําหรับอาคารนั้น ๆ  เช่น  เสาธง  รั้ว  ท่อระบายน้ํา  หอถังน้ํา  ถนน  ประปา  
ไฟฟ้า  หรือสิ่งอื่น ๆ  ซึ่งเป็นส่วนประกอบของตัวอาคาร  เช่น  เครื่องปรับอากาศ  ลิฟท์  หรือเครื่องเรือน 
“สาธารณูปโภค”  หมายความว่า  งานอันเกี่ยวกับการประปา  การไฟฟ้า  การสื่อสาร  การโทรคมนาคม  
การระบายน้ํา  การขนส่งทางท่อ  ทางน้ํา  ทางบก  ทางอากาศ  หรือทางราง  หรือการอื่นที่เกี่ยวข้อง 
ซึ่งดําเนินการในระดับพื้นดิน  ใต้พื้นดิน  หรือเหนือพื้นดิน 
“งานจ้างที่ปรึกษา”  หมายความว่า  งานจ้างบริการจากบุคคลธรรมดาหรือนิติบุคคลเพื่อเป็น 
ผู้ให้คําปรึกษาหรือแนะนําแก่หน่วยงานของรัฐในด้านวิศวกรรม  สถาปัตยกรรม  ผังเมือง  กฎหมาย  
เศรษฐศาสตร์  การเงิน  การคลัง  สิ่งแวดล้อม  วิทยาศาสตร์  เทคโนโลยี  สาธารณสุข  ศิลปวัฒนธรรม  
การศึกษาวิจัย  หรือด้านอื่นที่อยู่ในภารกิจของรัฐหรือของหน่วยงานของรัฐ 
“งานจ้างออกแบบหรือควบคุมงานก่อสร้าง”  หมายความว่า  งานจ้างบริการจากบุคคลธรรมดา
หรือนิติบุคคลเพื่อออกแบบหรือควบคุมงานก่อสร้าง 
“การบริหารพัสดุ”  หมายความว่า  การเก็บ  การบันทึก  การเบิกจ่าย  การยืม  การตรวจสอบ  
การบํารุงรักษา  และการจําหน่ายพัสดุ 
“ราคากลาง”  หมายความว่า  ราคาเพื่อใช้เป็นฐานสําหรับเปรียบเทียบราคาที่ผู้ยื่นข้อเสนอ 
ได้ยื่นเสนอไว้ซึ่งสามารถจัดซื้อจัดจ้างได้จริงตามลําดับ  ดังต่อไปนี้ 
(1) ราคาที่ได้มาจากการคํานวณตามหลักเกณฑ์ที่คณะกรรมการราคากลางกําหนด 
(2) ราคาที่ได้มาจากฐานข้อมูลราคาอ้างอิงของพัสดุที่กรมบัญชีกลางจัดทํา 
(3) ราคามาตรฐานที่สํานักงบประมาณหรือหน่วยงานกลางอื่นกําหนด(4) ราคาที่ได้มาจากการสืบราคาจากท้องตลาด 
(5) ราคาที่เคยซื้อหรือจ้างครั้งหลังสุดภายในระยะเวลาสองปีงบประมาณ 
(6) ราคาอื่นใดตามหลักเกณฑ์  วิธีการ  หรือแนวทางปฏิบัติของหน่วยงานของรัฐนั้น  ๆ 
ในกรณีที่มีราคาตาม  (1)  ให้ใช้ราคาตาม  (1)  ก่อน  ในกรณีที่ไม่มีราคาตาม  (1)  แต่มีราคาตาม  (2)  
หรือ  (3)  ให้ใช้ราคาตาม  (2)  หรือ  (3)  ก่อน  โดยจะใช้ราคาใดตาม  (2)  หรือ  (3)  ให้คํานึงถึงประโยชน์
ของหน่วยงานของรัฐเป็นสําคัญ  ในกรณีที่ไม่มีราคาตาม  (1)  (2)  และ  (3)  ให้ใช้ราคาตาม  (4)  (5)  หรือ  (6)  
โดยจะใช้ราคาใดตาม  (4)  (5)  หรือ  (6)  ให้คํานึงถึงประโยชน์ของหน่วยงานของรัฐเป็นสําคัญ 
“เงินงบประมาณ”  หมายความว่า  เงินงบประมาณตามกฎหมายว่าด้วยงบประมาณรายจ่าย  
กฎหมายว่าด้วยวิธีการงบประมาณ  หรือกฎหมายเกี่ยวด้วยการโอนงบประมาณ  เงินซึ่งหน่วยงานของรัฐ
ได้รับไว้โดยได้รับอนุญาตจากรัฐมนตรีให้ไม่ต้องนําส่งคลังตามกฎหมายว่าด้วยวิธีการงบประมาณ 
หรือกฎหมายว่าด้วยเงินคงคลัง  เงินซึ่งหน่วยงานของรัฐได้รับไว้โดยไม่ต้องนําส่งคลังเป็นรายได้แผ่นดิน 
ตามกฎหมาย  และเงิน  ภาษีอากร  ค่าธรรมเนียม  หรือผลประโยชน์อื่นใดที่ตกเป็นรายได้ของราชการ 
ส่วนท้องถิ่นตามกฎหมายหรือที่ราชการส่วนท้องถิ่นมีอํานาจเรียกเก็บตามกฎหมาย  และให้หมายความ
รวมถึงเงินกู้  เงินช่วยเหลือ  และเงินอื่นตามที่กําหนดในกฎกระทรวง 
“หน่วยงานของรัฐ”  หมายความว่า  ราชการส่วนกลาง  ราชการส่วนภูมิภาค  ราชการส่วนท้องถิ่น  
รัฐวิสาหกิจตามกฎหมายว่าด้วยวิธีการงบประมาณ  องค์การมหาชน  องค์กรอิสระ  องค์กรตามรัฐธรรมนูญ  
หน่วยธุรการของศาล  มหาวิทยาลัยในกํากับของรัฐ  หน่วยงานสังกัดรัฐสภาหรือในกํากับของรัฐสภา  
หน่วยงานอิสระของรัฐ  และหน่วยงานอื่นตามที่กําหนดในกฎกระทรวง 
“เจ้าหน้าที่”  หมายความว่า  ผู้มีหน้าที่เกี่ยวกับการจัดซื้อจัดจ้างหรือการบริหารพัสดุ  หรือผู้ที่ได้รับ
มอบหมายจากผู้มีอํานาจให้ปฏิบัติหน้าที่เกี่ยวกับการจัดซื้อจัดจ้างหรือการบริหารพัสดุของหน่วยงานของรัฐ 
“คณะกรรมการนโยบาย”  หมายความว่า  คณะกรรมการนโยบายการจัดซื้อจัดจ้างและการบริหาร
พัสดุภาครัฐ 
“คณะกรรมการวินิจฉัย”  หมายความว่า  คณะกรรมการวินิจฉัยปัญหาการจัดซื้อจัดจ้างและการบริหาร
พัสดุภาครัฐ 
“คณะกรรมการราคากลาง”  หมายความว่า  คณะกรรมการราคากลางและขึ้นทะเบียนผู้ประกอบการ 
“คณะกรรมการ  ค.ป.ท.”  หมายความว่า  คณะกรรมการความร่วมมือป้องกันการทุจริต 
“คณะกรรมการพิจารณาอุทธรณ์”  หมายความว่า  คณะกรรมการพิจารณาอุทธรณ์และข้อร้องเรียน 
“รัฐมนตรี”  หมายความว่า  รัฐมนตรีผู้รักษาการตามพระราชบัญญัตินี้ 
มาตรา 5 
ให้รัฐมนตรีว่าการกระทรวงการคลังรักษาการตามพระราชบัญญัตินี้  และให้มี
อํานาจออกกฎกระทรวงและระเบียบเพื่อปฏิบัติการตามพระราชบัญญัตินี้ 
กฎกระทรวงและระเบียบนั้น  เมื่อได้ประกาศในราชกิจจานุเบกษาแล้ว  ให้ใช้บังคับได้หมวด  1 
บททั่วไป 
 
 
มาตรา 6 
เพื่อให้การปฏิบัติเกี่ยวกับการจัดซื้อจัดจ้างและการบริหารพัสดุโดยใช้เงินงบประมาณ
เป็นไปอย่างมีประสิทธิภาพ  เกิดความคุ้มค่าต่อภารกิจของรัฐ  และป้องกันปัญหาการทุจริต  ให้หน่วยงานของรัฐ
ปฏิบัติตามแนวทางของพระราชบัญญัตินี้  และกฎกระทรวง  ระเบียบ  และประกาศที่ออกตามความใน
พระราชบัญญัตินี้ 
เพื่อให้การดําเนินงานของรัฐวิสาหกิจ  มหาวิทยาลัยในกํากับของรัฐ  หน่วยงานของรัฐในต่างประเทศ
หรือส่วนงานของหน่วยงานของรัฐที่ตั้งอยู่ในต่างประเทศ  หรือหน่วยงานของรัฐอื่นตามที่กําหนดในกฎกระทรวง  
เกิดความยืดหยุ่นและมีความคล่องตัว  หากรัฐวิสาหกิจ  มหาวิทยาลัยในกํากับของรัฐ  หรือหน่วยงานของรัฐนั้น
ประสงค์จะจัดให้มีระเบียบ  ข้อบังคับ  หรือข้อบัญญัติเกี่ยวกับการจัดซื้อจัดจ้างและการบริหารพัสดุขึ้นใช้เอง
ทั้งหมดหรือแต่บางส่วน  ก็ให้กระทําได้  โดยต้องดําเนินการให้สอดคล้องกับหลักเกณฑ์การจัดซื้อจัดจ้าง
และการบริหารพัสดุตามแนวทางของพระราชบัญญัตินี้  เว้นแต่ในต่างประเทศที่หน่วยงานของรัฐหรือส่วนงาน
ของหน่วยงานของรัฐตั้งอยู่มีกฎหมาย  ธรรมเนียมปฏิบัติ  หรือจารีตประเพณีแห่งท้องถิ่นของต่างประเทศนั้น
เป็นการเฉพาะหรือกําหนดไว้เป็นอย่างอื่น 
ระเบียบ  ข้อบังคับ  หรือข้อบัญญัติตามวรรคสอง  จะกําหนดให้การจัดซื้อจัดจ้างโดยวิธีคัดเลือก
หรือวิธีเฉพาะเจาะจงตามมาตรา  56  เป็นอย่างอื่นก็ได้ 
ระเบียบ  ข้อบังคับ  หรือข้อบัญญัติตามวรรคสองและวรรคสาม  ต้องได้รับความเห็นชอบจาก
คณะกรรมการนโยบาย  และให้ประกาศในราชกิจจานุเบกษา 
มาตรา 7 
พระราชบัญญัตินี้มิให้ใช้บังคับแก่ 
(1) การจัดซื้อจัดจ้างของรัฐวิสาหกิจที่เกี่ยวกับการพาณิชย์โดยตรง 
(2) การจัดซื้อจัดจ้างยุทโธปกรณ์และการบริการที่เกี่ยวกับความมั่นคงของชาติโดยวิธีรัฐบาล 
ต่อรัฐบาลหรือโดยการจัดซื้อจัดจ้างจากต่างประเทศที่กฎหมายของประเทศนั้นกําหนดไว้เป็นอย่างอื่น 
(3) การจัดซื้อจัดจ้างเพื่อการวิจัยและพัฒนา  เพื่อการให้บริการทางวิชาการของสถาบันอุดมศึกษา  
หรือการจ้างที่ปรึกษา  ทั้งนี้  ที่ไม่สามารถดําเนินการตามพระราชบัญญัตินี้ได้ 
(4) การจัดซื้อจัดจ้างโดยใช้เงินกู้หรือเงินช่วยเหลือจากรัฐบาลต่างประเทศ  องค์การระหว่างประเทศ  
สถาบันการเงินระหว่างประเทศ  องค์การต่างประเทศทั้งในระดับรัฐบาลและที่มิใช่ระดับรัฐบาล  มูลนิธิ
หรือเอกชนต่างประเทศ  ที่สัญญาหรือข้อกําหนดในการให้เงินกู้หรือเงินช่วยเหลือกําหนดไว้เป็นอย่างอื่น 
(5) การจัดซื้อจัดจ้างโดยใช้เงินกู้หรือเงินช่วยเหลือจากรัฐบาลต่างประเทศ  องค์การระหว่างประเทศ  
สถาบันการเงินระหว่างประเทศ  องค์การต่างประเทศทั้งในระดับรัฐบาลและที่มิใช่ระดับรัฐบาล  มูลนิธิ
หรือเอกชนต่างประเทศ  ที่สัญญาหรือข้อกําหนดในการให้เงินกู้หรือเงินช่วยเหลือกําหนดไว้เป็นอย่างอื่น  
โดยใช้เงินกู้หรือเงินช่วยเหลือนั้นร่วมกับเงินงบประมาณ  ซึ่งจํานวนเงินกู้หรือเงินช่วยเหลือที่ใช้นั้นเป็นไป
ตามหลักเกณฑ์ที่คณะกรรมการนโยบายประกาศกําหนดในราชกิจจานุเบกษา(6) การจัดซื้อจัดจ้างของสถาบันอุดมศึกษาหรือสถานพยาบาลที่เป็นหน่วยงานของรัฐโดยใช้ 
เงินบริจาครวมทั้งดอกผลของเงินบริจาค  โดยไม่ใช้เงินบริจาคนั้นร่วมกับเงินงบประมาณ 
การจัดซื้อจัดจ้างตาม  (1)  (2)  และ  (3)  ที่ได้รับยกเว้นมิให้นําพระราชบัญญัตินี้มาใช้บังคับ 
ต้องเป็นไปตามหลักเกณฑ์ที่คณะกรรมการนโยบายประกาศกําหนดในราชกิจจานุเบกษา  โดยประกาศ
ดังกล่าวจะกําหนดให้หน่วยงานของรัฐเสนอเรื่องการจัดซื้อจัดจ้างใดตาม  (1)  (2)  หรือ  (3)  ต่อ
คณะกรรมการนโยบายเพื่ออนุมัติให้ได้รับยกเว้นเป็นรายกรณีไปก็ได้ 
การยกเว้นมิให้นําบทบัญญัติแห่งพระราชบัญญัตินี้มาใช้บังคับแก่การจัดซื้อจัดจ้างใดทั้งหมด 
หรือแต่บางส่วนนอกเหนือจากการยกเว้นตามวรรคหนึ่ง  ให้ตราเป็นพระราชกฤษฎีกาตามข้อเสนอของ
คณะกรรมการนโยบาย 
กรณีตามวรรคหนึ่งและวรรคสาม  ให้หน่วยงานของรัฐจัดให้มีกฎหรือระเบียบเกี่ยวกับการจัดซื้อ
จัดจ้างและการบริหารพัสดุตามหลักเกณฑ์และแนวทางของพระราชบัญญัตินี้  โดยอย่างน้อยต้องมีหลักการ
ตามมาตรา  8  วรรคหนึ่ง 
การจัดซื้อจัดจ้างตาม  (6)  นอกจากสถาบันอุดมศึกษาหรือสถานพยาบาลที่เป็นหน่วยงานของรัฐ
ต้องดําเนินการตามวรรคสี่แล้ว  ให้สถาบันอุดมศึกษาหรือสถานพยาบาลที่เป็นหน่วยงานของรัฐนั้นรายงาน
ผลการปฏิบัติงานต่อคณะกรรมการนโยบายตามหลักเกณฑ์และวิธีการที่คณะกรรมการนโยบายกําหนด 
มาตรา 8 
การจัดซื้อจัดจ้างและการบริหารพัสดุของหน่วยงานของรัฐต้องก่อให้เกิด
ประโยชน์สูงสุดแก่หน่วยงานของรัฐ  และต้องสอดคล้องกับหลักการ  ดังต่อไปนี้ 
(1) คุ้มค่า  โดยพัสดุที่จัดซื้อจัดจ้างต้องมีคุณภาพหรือคุณลักษณะที่ตอบสนองวัตถุประสงค์ 
ในการใช้งานของหน่วยงานของรัฐ  มีราคาที่เหมาะสม  และมีแผนการบริหารพัสดุที่เหมาะสมและชัดเจน 
(2) โปร่งใส  โดยการจัดซื้อจัดจ้างและการบริหารพัสดุต้องกระทําโดยเปิดเผย  เปิดโอกาสให้มี
การแข่งขันอย่างเป็นธรรม  มีการปฏิบัติต่อผู้ประกอบการทุกรายโดยเท่าเทียมกัน  มีระยะเวลาที่เหมาะสม
และเพียงพอต่อการยื่นข้อเสนอ  มีหลักฐานการดําเนินงานชัดเจน  และมีการเปิดเผยข้อมูลการจัดซื้อจัดจ้าง
และการบริหารพัสดุในทุกขั้นตอน 
(3) มีประสิทธิภาพและประสิทธิผล  โดยต้องมีการวางแผนการจัดซื้อจัดจ้างและการบริหารพัสดุ
ล่วงหน้าเพื่อให้การจัดซื้อจัดจ้างและการบริหารพัสดุเป็นไปอย่างต่อเนื่องและมีกําหนดเวลาที่เหมาะสม  
โดยมีการประเมินและเปิดเผยผลสัมฤทธิ์ของการจัดซื้อจัดจ้างและการบริหารพัสดุ 
(4) ตรวจสอบได้  โดยมีการเก็บข้อมูลการจัดซื้อจัดจ้างและการบริหารพัสดุอย่างเป็นระบบ 
เพื่อประโยชน์ในการตรวจสอบ 
ให้หน่วยงานของรัฐใช้หลักการตามวรรคหนึ่งเพื่อเป็นแนวทางในการปฏิบัติเกี่ยวกับการจัดซื้อจัดจ้าง
และการบริหารพัสดุ  หากการจัดซื้อจัดจ้างไม่เป็นไปตามหลักการดังกล่าว  แต่ไม่มีผลต่อการจัดซื้อจัดจ้าง 
อย่างมีนัยสําคัญ  หรือเกิดจากกรณีเร่งด่วน  หรือมีเหตุผลหรือความจําเป็นอื่น  การจัดซื้อจัดจ้างนั้นย่อมไม่เสียไปให้ใช้หลักการตามวรรคหนึ่งเป็นแนวทางในการปฏิบัติตามอํานาจหน้าที่ของคณะกรรมการนโยบาย  
คณะกรรมการวินิจฉัย  คณะกรรมการราคากลาง  คณะกรรมการ  ค.ป.ท.  และคณะกรรมการพิจารณาอุทธรณ์
โดยอนุโลม 
มาตรา 9 
การกําหนดคุณลักษณะเฉพาะของพัสดุที่จะทําการจัดซื้อจัดจ้าง  ให้หน่วยงานของรัฐ
คํานึงถึงคุณภาพ  เทคนิค  และวัตถุประสงค์ของการจัดซื้อจัดจ้างพัสดุนั้น  และห้ามมิให้กําหนดคุณลักษณะเฉพาะ
ของพัสดุให้ใกล้เคียงกับยี่ห้อใดยี่ห้อหนึ่ง  หรือของผู้ขายรายใดรายหนึ่งโดยเฉพาะ  เว้นแต่พัสดุที่จะทํา 
การจัดซื้อจัดจ้างตามวัตถุประสงค์นั้นมียี่ห้อเดียวหรือจะต้องใช้อะไหล่ของยี่ห้อใด  ก็ให้ระบุยี่ห้อนั้นได้   
มาตรา 10 
ภายใต้บังคับมาตรา  66  ห้ามมิให้หน่วยงานของรัฐเปิดเผยข้อเสนอของผู้ยื่นข้อเสนอ
ในส่วนที่เป็นสาระสําคัญและเป็นข้อมูลทางเทคนิคของผู้ยื่นข้อเสนอ  ซึ่งอาจก่อให้เกิดการได้เปรียบเสียเปรียบ
ระหว่างผู้ยื่นข้อเสนอด้วยกันต่อผู้ซึ่งมิได้เกี่ยวข้องกับการจัดซื้อจัดจ้างครั้งนั้นหรือต่อผู้ยื่นข้อเสนอรายอื่น  
เว้นแต่เป็นการเปิดเผยข้อมูลต่อผู้มีอํานาจหน้าที่ตามกฎหมาย  หรือการดําเนินการตามกฎหมาย 
มาตรา 11 
ให้หน่วยงานของรัฐจัดทําแผนการจัดซื้อจัดจ้างประจําปี  และประกาศเผยแพร่
ในระบบเครือข่ายสารสนเทศของกรมบัญชีกลางและของหน่วยงานของรัฐตามวิธีการที่กรมบัญชีกลางกําหนด  
และให้ปิดประกาศโดยเปิดเผย  ณ  สถานที่ปิดประกาศของหน่วยงานของรัฐนั้น  เว้นแต่ 
(1) กรณีที่มีความจําเป็นเร่งด่วนหรือเป็นพัสดุที่ใช้ในราชการลับ  ทั้งนี้  ตามมาตรา  56  (1)  (ค)  
หรือ  (ฉ) 
(2) กรณีที่มีวงเงินในการจัดซื้อจัดจ้างตามที่กําหนดในกฎกระทรวงหรือมีความจําเป็นต้องใช้พัสดุ
โดยฉุกเฉินหรือเป็นพัสดุที่จะขายทอดตลาด  ทั้งนี้  ตามมาตรา  56  (2)  (ข)  (ง)  หรือ  (ฉ) 
(3) กรณีที่เป็นงานจ้างที่ปรึกษาที่มีวงเงินค่าจ้างตามที่กําหนดในกฎกระทรวงหรือที่มี 
ความจําเป็นเร่งด่วนหรือที่เกี่ยวกับความมั่นคงของชาติ  ทั้งนี้  ตามมาตรา  70  (3)  (ข)  หรือ  (ฉ) 
(4) กรณีที่เป็นงานจ้างออกแบบหรือควบคุมงานก่อสร้างที่มีความจําเป็นเร่งด่วนหรือที่เกี่ยวกับ
ความมั่นคงของชาติตามมาตรา  82  (3) 
หลักเกณฑ์  วิธีการ  และรายละเอียดการจัดทําแผนการจัดซื้อจัดจ้างตามวรรคหนึ่ง   
และการเปลี่ยนแปลงแผน  ให้เป็นไปตามระเบียบที่รัฐมนตรีกําหนด 
มาตรา 12 
หน่วยงานของรัฐต้องจัดให้มีการบันทึกรายงานผลการพิจารณารายละเอียด
วิธีการและขั้นตอนการจัดซื้อจัดจ้างและจัดเก็บไว้อย่างเป็นระบบ  เพื่อประโยชน์ในการตรวจดูข้อมูล 
เมื่อมีการร้องขอ 
การจัดทําบันทึกรายงานผลการพิจารณา  รายละเอียดวิธีการและขั้นตอนการจัดซื้อจัดจ้าง 
และการร้องขอเพื่อตรวจดูบันทึกรายงานดังกล่าว  ให้เป็นไปตามระเบียบที่รัฐมนตรีกําหนด 
มาตรา 13 
ในการจัดซื้อจัดจ้าง  ผู้ที่มีหน้าที่ดําเนินการต้องไม่เป็นผู้มีส่วนได้เสียกับ 
ผู้ยื่นข้อเสนอหรือคู่สัญญาในงานนั้นในกรณีที่ปรากฏในภายหลังว่าผู้ที่มีหน้าที่ดําเนินการตามวรรคหนึ่งเป็นผู้มีส่วนได้เสียกับ 
ผู้ยื่นข้อเสนอหรือคู่สัญญาในขั้นตอนหนึ่งขั้นตอนใดของการจัดซื้อจัดจ้าง  หรือเป็นกรรมการในคณะกรรมการ 
การจัดซื้อจัดจ้าง  แต่ไม่มีผลต่อการจัดซื้อจัดจ้างอย่างมีนัยสําคัญ  การจัดซื้อจัดจ้างนั้นย่อมไม่เสียไป 
มาตรา 14 
เพื่อให้การจัดซื้อจัดจ้างเป็นไปโดยเรียบร้อยและไม่ก่อให้เกิดความเสียหาย 
ต่อหน่วยงานของรัฐ  ในกรณีที่หน่วยงานของรัฐได้ทําการจัดซื้อจัดจ้างขั้นตอนหนึ่งขั้นตอนใดผิดพลาด 
หรือผิดหลงเล็กน้อยและไม่มีผลต่อการจัดซื้อจัดจ้างอย่างมีนัยสําคัญ  การจัดซื้อจัดจ้างนั้นย่อมไม่เสียไป 
มาตรา 15 
ผู้มีอํานาจอนุมัติสั่งซื้อหรือสั่งจ้างพัสดุโดยวิธีใดตามพระราชบัญญัตินี้จะเป็น 
ผู้ดํารงตําแหน่งใดและภายในวงเงินเท่าใด  ให้เป็นไปตามระเบียบที่รัฐมนตรีกําหนด 
หมวด  2 
การมีส่วนร่วมของภาคประชาชนและผู้ประกอบการในการป้องกันการทุจริต 
 
 
มาตรา 16 
เพื่อให้เกิดความโปร่งใสในการจัดซื้อจัดจ้างภาครัฐ  ให้หน่วยงานของรัฐจัดให้
ภาคประชาชนมีส่วนร่วมในการสังเกตการณ์ขั้นตอนหนึ่งขั้นตอนใดของการจัดซื้อจัดจ้างของหน่วยงานของรัฐ
ตามที่กําหนดไว้ในหมวดนี้ 
มาตรา 17 
ในการดําเนินการตามมาตรา  16  คณะกรรมการ  ค.ป.ท.  อาจกําหนดให้มี 
การจัดทําข้อตกลงคุณธรรมตามโครงการความร่วมมือป้องกันการทุจริตในการจัดซื้อจัดจ้างภาครัฐ 
ตามมาตรา  18  ก็ได้  ทั้งนี้  การจัดซื้อจัดจ้างที่ต้องจัดทําข้อตกลงคุณธรรมดังกล่าวให้เป็นไปตามที่
คณะกรรมการ  ค.ป.ท.  ประกาศกําหนดในราชกิจจานุเบกษา  โดยอย่างน้อยให้คํานึงถึงวงเงินของการจัดซื้อ
จัดจ้าง  มาตรการป้องกันการทุจริต  การจัดซื้อจัดจ้างที่มีความเสี่ยงต่อการทุจริต  และความคล่องตัว 
ในการดําเนินงานของหน่วยงานของรัฐเพื่อประกอบการพิจารณาด้วย 
คณะกรรมการ  ค.ป.ท.  อาจกําหนดวิธีการนอกเหนือจากวรรคหนึ่งเพื่ออํานวยความสะดวก 
ให้ภาคประชาชนมีส่วนร่วมในการจัดซื้อจัดจ้างภาครัฐก็ได้  ทั้งนี้  ตามที่คณะกรรมการ  ค.ป.ท.   
ประกาศกําหนดในราชกิจจานุเบกษา   
มาตรา 18 
ข้อตกลงคุณธรรมตามโครงการความร่วมมือป้องกันการทุจริตในการจัดซื้อจัดจ้าง
ภาครัฐ  ให้จัดทําเป็นข้อตกลงร่วมกันระหว่างหน่วยงานของรัฐเจ้าของโครงการและผู้ประกอบการที่จะเข้า
ยื่นข้อเสนอ  โดยฝ่ายหน่วยงานของรัฐเจ้าของโครงการและฝ่ายผู้ประกอบการที่จะเข้ายื่นข้อเสนอต้อง 
ตกลงกันว่าจะไม่กระทําการทุจริตในการจัดซื้อจัดจ้าง  และให้มีผู้สังเกตการณ์ซึ่งมีความรู้  ความเชี่ยวชาญ  
หรือประสบการณ์  ที่จําเป็นต่อโครงการจัดซื้อจัดจ้างนั้น ๆ  เข้าร่วมสังเกตการณ์ในการจัดซื้อจัดจ้างตั้งแต่
ขั้นตอนการจัดทําร่างขอบเขตของงานหรือรายละเอียดของพัสดุที่จะทําการจัดซื้อจัดจ้างและร่างเอกสาร
เชิญชวนจนถึงขั้นตอนสิ้นสุดโครงการ  โดยผู้สังเกตการณ์ต้องมีความเป็นกลางและไม่เป็นผู้มีส่วนได้เสีย 
ในโครงการการจัดซื้อจัดจ้างนั้น  แล้วให้รายงานความเห็นพร้อมข้อเสนอแนะต่อคณะกรรมการ  ค.ป.ท.  
ทราบด้วยแนวทางและวิธีการในการดําเนินงานโครงการ  แบบของข้อตกลงคุณธรรม  การคัดเลือกผู้สังเกตการณ์  
และการจัดทํารายงานตามวรรคหนึ่ง  ให้เป็นไปตามที่คณะกรรมการ  ค.ป.ท.  ประกาศกําหนดในราชกิจจานุเบกษา 
มาตรา 19 
ผู้ประกอบการที่อยู่ในประเภทหรือมีวงเงินในการจัดซื้อจัดจ้างตามที่
คณะกรรมการ  ค.ป.ท.  ประกาศกําหนดในราชกิจจานุเบกษา  หากประสงค์จะเข้ายื่นข้อเสนอกับ
หน่วยงานของรัฐในการจัดซื้อจัดจ้างตามพระราชบัญญัตินี้  ต้องจัดให้มีนโยบายในการป้องกันการทุจริต
และมีแนวทางป้องกันการทุจริตในการจัดซื้อจัดจ้างที่เหมาะสม 
มาตรฐานขั้นต่ําของนโยบายและแนวทางป้องกันการทุจริตในการจัดซื้อจัดจ้างที่ผู้ประกอบการ
ต้องจัดให้มีตามวรรคหนึ่ง  ให้เป็นไปตามที่คณะกรรมการ  ค.ป.ท.  ประกาศกําหนดในราชกิจจานุเบกษา 
หมวด  3 
คณะกรรมการ 
 
 
ส่วนที่  1 
คณะกรรมการนโยบายการจัดซื้อจัดจ้างและการบริหารพัสดุภาครัฐ 
 
 
มาตรา 20 
ให้มีคณะกรรมการนโยบายการจัดซื้อจัดจ้างและการบริหารพัสดุภาครัฐ  
ประกอบด้วย   
(1) รัฐมนตรีว่าการกระทรวงการคลังหรือรัฐมนตรีช่วยว่าการกระทรวงการคลังซึ่งรัฐมนตรีว่าการ
กระทรวงการคลังมอบหมาย  เป็นประธานกรรมการ   
(2) กรรมการโดยตําแหน่ง  ได้แก่  ปลัดสํานักนายกรัฐมนตรี  ปลัดกระทรวงการคลัง  
ปลัดกระทรวงดิจิทัลเพื่อเศรษฐกิจและสังคม  เลขาธิการคณะกรรมการกฤษฎีกา  ผู้อํานวยการ 
สํานักงบประมาณ  อัยการสูงสุด  อธิบดีกรมส่งเสริมการปกครองท้องถิ่น  ผู้อํานวยการสํานักงาน
คณะกรรมการนโยบายรัฐวิสาหกิจ  ผู้ว่าการตรวจเงินแผ่นดิน  และเลขาธิการคณะกรรมการป้องกัน 
และปราบปรามการทุจริตแห่งชาติ 
(3) กรรมการผู้ทรงคุณวุฒิจํานวนไม่น้อยกว่าห้าคนแต่ไม่เกินเจ็ดคน  ซึ่งคณะรัฐมนตรีแต่งตั้ง
จากสภาวิศวกร  สภาสถาปนิก  สภาหอการค้าแห่งประเทศไทย  และสภาอุตสาหกรรมแห่งประเทศไทย  
แห่งละหนึ่งคน  ในส่วนที่เหลือให้แต่งตั้งจากผู้มีความรู้  ความเชี่ยวชาญ  หรือประสบการณ์ด้านวิศวกรรม  
สถาปัตยกรรม  การเงิน  การคลัง  การบริหารจัดการ  วิทยาศาสตร์และเทคโนโลยี  หรือด้านอื่น ๆ  ที่เกี่ยวข้อง
และเป็นประโยชน์ต่อการดําเนินงานของคณะกรรมการนโยบาย 
ให้อธิบดีกรมบัญชีกลางเป็นกรรมการและเลขานุการ  และให้ข้าราชการของกรมบัญชีกลาง 
ซึ่งอธิบดีกรมบัญชีกลางมอบหมายจํานวนสองคนเป็นผู้ช่วยเลขานุการมาตรา 21 
กรรมการผู้ทรงคุณวุฒิต้องมีคุณสมบัติและไม่มีลักษณะต้องห้าม  ดังต่อไปนี้ 
(1) มีสัญชาติไทย 
(2) มีอายุไม่ต่ํากว่าสามสิบห้าปี 
(3) ไม่เป็นบุคคลล้มละลาย  หรือไม่เคยเป็นบุคคลล้มละลายทุจริต 
(4) ไม่เป็นคนไร้ความสามารถหรือคนเสมือนไร้ความสามารถ 
(5) ไม่เคยได้รับโทษจําคุกโดยคําพิพากษาถึงที่สุดให้จําคุก  เว้นแต่เป็นโทษสําหรับความผิด 
ที่ได้กระทําโดยประมาทหรือความผิดลหุโทษ 
(6) ไม่เป็นข้าราชการการเมือง  ผู้ดํารงตําแหน่งทางการเมือง  สมาชิกสภาท้องถิ่นหรือผู้บริหารท้องถิ่น  
กรรมการหรือผู้ดํารงตําแหน่งอื่นในพรรคการเมือง  หรือเจ้าหน้าที่ของพรรคการเมือง 
(7) ไม่มีส่วนได้เสียหรือมีผลประโยชน์ขัดแย้งโดยตรงกับการปฏิบัติหน้าที่ในตําแหน่งกรรมการ 
มาตรา 22 
กรรมการผู้ทรงคุณวุฒิมีวาระอยู่ในตําแหน่งคราวละสามปี  และอาจได้รับ
แต่งตั้งอีกได้  แต่จะดํารงตําแหน่งติดต่อกันเกินสองวาระไม่ได้ 
เมื่อครบกําหนดตามวาระในวรรคหนึ่ง  ให้ดําเนินการแต่งตั้งกรรมการผู้ทรงคุณวุฒิใหม่ภายใน 
หกสิบวัน  ในระหว่างที่ยังมิได้แต่งตั้งกรรมการผู้ทรงคุณวุฒิขึ้นใหม่  ให้กรรมการผู้ทรงคุณวุฒิซึ่งพ้นจาก
ตําแหน่งตามวาระนั้นอยู่ในตําแหน่งเพื่อดําเนินงานต่อไปจนกว่ากรรมการผู้ทรงคุณวุฒิซึ่งได้รับแต่งตั้งใหม่ 
เข้ารับหน้าที่ 
มาตรา 23 
นอกจากการพ้นจากตําแหน่งตามวาระ  กรรมการผู้ทรงคุณวุฒิพ้นจากตําแหน่งเมื่อ 
(1) ตาย 
(2) ลาออก 
(3) ขาดคุณสมบัติหรือมีลักษณะต้องห้ามตามมาตรา  21 
(4) คณะรัฐมนตรีให้ออก  เพราะหย่อนความสามารถ  บกพร่องหรือทุจริตต่อหน้าที่   
หรือมีความประพฤติเสื่อมเสีย 
ในกรณีที่กรรมการผู้ทรงคุณวุฒิพ้นจากตําแหน่งก่อนวาระหรือมีการแต่งตั้งกรรมการผู้ทรงคุณวุฒิ
ในระหว่างที่กรรมการผู้ทรงคุณวุฒิที่แต่งตั้งไว้แล้วยังมีวาระอยู่ในตําแหน่ง  ไม่ว่าจะเป็นการแต่งตั้งเพิ่มขึ้น
หรือแต่งตั้งแทนตําแหน่งที่ว่าง  ให้ผู้ที่ได้รับแต่งตั้งนั้นดํารงตําแหน่งได้เท่ากับวาระที่เหลืออยู่ของกรรมการ
ผู้ทรงคุณวุฒิที่แต่งตั้งไว้แล้วนั้น  ทั้งนี้  ในกรณีการแต่งตั้งแทนตําแหน่งที่ว่าง  หากวาระที่เหลืออยู่ไม่ถึง 
เก้าสิบวันจะไม่แต่งตั้งกรรมการผู้ทรงคุณวุฒิแทนก็ได้ 
ในกรณีที่กรรมการผู้ทรงคุณวุฒิพ้นจากตําแหน่งก่อนวาระ  ให้คณะกรรมการนโยบายประกอบด้วย
กรรมการทั้งหมดเท่าที่มีอยู่จนกว่าจะมีการแต่งตั้งกรรมการผู้ทรงคุณวุฒิตามวรรคสอง 
มาตรา 24 
ให้คณะกรรมการนโยบายมีอํานาจหน้าที่  ดังต่อไปนี้ 
(1) เสนอแนะนโยบายการจัดซื้อจัดจ้างและการบริหารพัสดุภาครัฐต่อคณะรัฐมนตรี(2) เสนอแนะแนวทางในการพัฒนาและปรับปรุงประสิทธิภาพการจัดซื้อจัดจ้างและการบริหาร
พัสดุภาครัฐต่อคณะรัฐมนตรี  เพื่อให้เกิดความเป็นธรรมและมีประสิทธิภาพยิ่งขึ้น 
(3) กํากับดูแลการจัดซื้อจัดจ้างและการบริหารพัสดุภาครัฐของหน่วยงานของรัฐให้เป็นไป 
ตามแนวทางของพระราชบัญญัตินี้ 
(4) วินิจฉัยความเป็นโมฆะของสัญญาหรือข้อตกลงตามมาตรา  104  รวมทั้งตีความและ
วินิจฉัยปัญหาข้อหารือเกี่ยวกับประกาศที่คณะกรรมการนโยบายออกตามความในพระราชบัญญัตินี้ 
(5) กําหนดมาตรฐานการปฏิบัติงานและจรรยาบรรณของเจ้าหน้าที่ 
(6) กําหนดแนวทาง  วิธีปฏิบัติ  แบบหรือตัวอย่าง  เกี่ยวกับการปฏิบัติตามระเบียบที่ออก 
ตามความในพระราชบัญญัตินี้ 
(7) จัดทํารายงานเกี่ยวกับการปฏิบัติตามพระราชบัญญัตินี้เสนอคณะรัฐมนตรีอย่างน้อยปีละ
หนึ่งครั้ง 
(8) ปฏิบัติหน้าที่อื่นตามที่กําหนดในพระราชบัญญัตินี้  หรือตามที่รัฐมนตรีหรือคณะรัฐมนตรี
มอบหมาย 
ในการปฏิบัติตามอํานาจหน้าที่ตามวรรคหนึ่ง  คณะกรรมการนโยบายอาจเชิญเจ้าหน้าที่ที่เกี่ยวข้อง
หรือบุคคลอื่นใดมาแสดงความคิดเห็น  ชี้แจง  หรือให้ส่งเอกสารหรือหลักฐานที่เกี่ยวข้องเพื่อประกอบ 
การพิจารณาได้ 
ผลการดําเนินการตาม  (4)  (5)  (6)  และ  (7)  ให้ประกาศในระบบเครือข่ายสารสนเทศของ
กรมบัญชีกลางตามวิธีการที่กรมบัญชีกลางกําหนด 
มาตรา 25 
การประชุมคณะกรรมการนโยบาย  ต้องมีกรรมการมาประชุมไม่น้อยกว่า 
กึ่งหนึ่งของจํานวนกรรมการทั้งหมด  จึงจะเป็นองค์ประชุม 
ให้ประธานกรรมการเป็นประธานในที่ประชุม  ถ้าประธานกรรมการไม่มาประชุมหรือไม่อาจ
ปฏิบัติหน้าที่ได้  ให้ที่ประชุมเลือกกรรมการซึ่งมาประชุมคนหนึ่งเป็นประธานในที่ประชุม 
การวินิจฉัยชี้ขาดของที่ประชุมให้ถือเสียงข้างมาก  กรรมการคนหนึ่งให้มีเสียงหนึ่งในการลงคะแนน  
ถ้าคะแนนเสียงเท่ากัน  ให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด 
ประธานกรรมการหรือกรรมการผู้ใดมีส่วนได้เสียไม่ว่าโดยตรงหรือโดยอ้อมในเรื่องซึ่งที่ประชุม
พิจารณา  ห้ามมิให้เข้าร่วมประชุมหรือมีมติในเรื่องนั้น  ในกรณีที่มีเหตุอันควรสงสัยว่าประธานกรรมการ
หรือกรรมการผู้นั้นมีส่วนได้เสียโดยตรงหรือโดยอ้อมในเรื่องซึ่งที่ประชุมพิจารณาหรือไม่  ให้ที่ประชุม
พิจารณาตามระเบียบที่รัฐมนตรีกําหนด  ซึ่งในระหว่างที่ประชุมพิจารณาเรื่องดังกล่าว  ประธานกรรมการ
หรือกรรมการผู้นั้นเมื่อได้ชี้แจงและตอบข้อซักถามแล้วจะต้องออกจากที่ประชุม  และให้ถือว่าคณะกรรมการนโยบาย
ประกอบไปด้วยประธานกรรมการและกรรมการทุกคน  แล้วแต่กรณี  ที่ไม่ใช่ผู้ต้องออกจากที่ประชุม
เพราะเหตุดังกล่าวมาตรา 26 
คณะกรรมการนโยบายมีอํานาจแต่งตั้งคณะอนุกรรมการเพื่อทําการใด ๆ  แทนได้  
และให้นําบทบัญญัติมาตรา  25  มาใช้บังคับกับการประชุมของคณะอนุกรรมการโดยอนุโลม 
ส่วนที่  2 
คณะกรรมการวินิจฉัยปัญหาการจัดซื้อจัดจ้างและการบริหารพัสดุภาครัฐ 
 
 
มาตรา 27 
ให้มีคณะกรรมการวินิจฉัยปัญหาการจัดซื้อจัดจ้างและการบริหารพัสดุภาครัฐ  
ประกอบด้วย 
(1) ปลัดกระทรวงการคลัง  เป็นประธานกรรมการ   
(2) กรรมการโดยตําแหน่ง  ได้แก่  อธิบดีกรมบัญชีกลาง  ผู้แทนสํานักงานปลัดสํานักนายกรัฐมนตรี  
ผู้แทนสํานักงานปลัดกระทรวงดิจิทัลเพื่อเศรษฐกิจและสังคม  ผู้แทนสํานักงานคณะกรรมการกฤษฎีกา  
ผู้แทนสํานักงบประมาณ  ผู้แทนสํานักงานอัยการสูงสุด  ผู้แทนกรมส่งเสริมการปกครองท้องถิ่น  และผู้แทน
สํานักงานคณะกรรมการนโยบายรัฐวิสาหกิจ 
(3) กรรมการผู้ทรงคุณวุฒิจํานวนไม่น้อยกว่าห้าคนแต่ไม่เกินเจ็ดคนซึ่งปลัดกระทรวงการคลัง
แต่งตั้งจากผู้มีความรู้  ความเชี่ยวชาญ  หรือประสบการณ์ด้านวิศวกรรม  สถาปัตยกรรม  การเงิน  การคลัง  
การบริหารจัดการ  วิทยาศาสตร์และเทคโนโลยี  หรือด้านอื่น ๆ  ที่เกี่ยวข้องและเป็นประโยชน์ต่อ 
การดําเนินงานของคณะกรรมการวินิจฉัย 
ให้อธิบดีกรมบัญชีกลางมอบหมายข้าราชการของกรมบัญชีกลางคนหนึ่งเป็นกรรมการและเลขานุการ  
และอีกสองคนเป็นผู้ช่วยเลขานุการ 
มาตรา 28 
ให้นําบทบัญญัติมาตรา  21  มาตรา  22  และมาตรา  23  มาใช้บังคับกับ
กรรมการผู้ทรงคุณวุฒิในส่วนที่  2  ของหมวด  3  คณะกรรมการ  โดยอนุโลม 
มาตรา 29 
ให้คณะกรรมการวินิจฉัยมีอํานาจหน้าที่  ดังต่อไปนี้ 
(1) เสนอแนะแนวทางการปรับปรุงแก้ไขปัญหาเกี่ยวกับการจัดซื้อจัดจ้างและการบริหารพัสดุ
ต่อคณะกรรมการนโยบาย 
(2) ให้คําปรึกษาแนะนําแก่เจ้าหน้าที่หรือหน่วยงานของรัฐเกี่ยวกับการปฏิบัติตามพระราชบัญญัตินี้ 
(3) ตีความและวินิจฉัยปัญหาข้อหารือเกี่ยวกับการปฏิบัติตามพระราชบัญญัตินี้  กฎกระทรวง  
หรือระเบียบที่ออกตามความในพระราชบัญญัตินี้ 
(4) ยกเว้นหรือผ่อนผันการไม่ปฏิบัติตามกฎกระทรวงหรือระเบียบที่ออกตามความในพระราชบัญญัตินี้ 
(5) เสนอความเห็นต่อปลัดกระทรวงการคลังในการพิจารณาสั่งให้ผู้ยื่นข้อเสนอหรือคู่สัญญา
เป็นผู้ทิ้งงาน  และการเพิกถอนรายชื่อผู้ทิ้งงาน  รวมทั้งเสนอความเห็นต่อปลัดกระทรวงการคลังและรัฐมนตรี
ในการพิจารณาอุทธรณ์คําสั่งลงโทษให้เป็นผู้ทิ้งงาน 
(6) จัดทํารายงานเกี่ยวกับปัญหาและอุปสรรคในการจัดซื้อจัดจ้างและการบริหารพัสดุเสนอ
คณะกรรมการนโยบายอย่างน้อยปีละหนึ่งครั้ง(7) ปฏิบัติหน้าที่อื่นตามที่กําหนดในพระราชบัญญัตินี้หรือตามที่คณะกรรมการนโยบาย  
รัฐมนตรี  หรือคณะรัฐมนตรีมอบหมาย 
ผลการดําเนินการตาม  (2)  (3)  (4)  และ  (6)  ให้ประกาศในระบบเครือข่ายสารสนเทศของ
กรมบัญชีกลางตามวิธีการที่กรมบัญชีกลางกําหนด 
การตีความและวินิจฉัยปัญหาข้อหารือตาม  (3)  ถ้าหน่วยงานของรัฐมีข้อหารือตามมาตรา  8  
มาตรา  13  หรือมาตรา  14  ให้คณะกรรมการวินิจฉัยพิจารณาให้แล้วเสร็จภายในสามสิบวันนับแต่ 
วันที่ได้รับข้อหารือ  และให้คณะกรรมการวินิจฉัยมีอํานาจสั่งระงับการจัดซื้อจัดจ้างไว้ก่อนได้หากเห็นสมควร  
เว้นแต่หน่วยงานของรัฐจะได้ลงนามในสัญญาจัดซื้อจัดจ้างแล้ว 
ในกรณีที่คณะกรรมการวินิจฉัยได้มีคําวินิจฉัยตามวรรคสามว่าการไม่ปฏิบัติตามมาตรา  8  
มาตรา  13  หรือมาตรา  14  มีผลต่อการจัดซื้อจัดจ้างอย่างมีนัยสําคัญ  ให้คณะกรรมการวินิจฉัยมีอํานาจ
สั่งยกเลิกการจัดซื้อจัดจ้างนั้น  เว้นแต่หน่วยงานของรัฐจะได้ลงนามในสัญญาจัดซื้อจัดจ้างแล้ว 
มาตรา 30 
คณะกรรมการวินิจฉัยมีอํานาจแต่งตั้งคณะอนุกรรมการเพื่อทําการใด ๆ  แทนได้ 
ให้นําบทบัญญัติมาตรา  25  มาใช้บังคับกับการประชุมของคณะกรรมการวินิจฉัยและคณะอนุกรรมการ
โดยอนุโลม 
มาตรา 31 
คณะกรรมการวินิจฉัยมีอํานาจเรียกให้เจ้าหน้าที่ที่เกี่ยวข้องหรือบุคคลอื่นใด 
มาชี้แจงหรือให้ถ้อยคํา  หรือให้ส่งเอกสารหรือหลักฐานที่เกี่ยวข้องเพื่อประกอบการพิจารณาได้ 
ส่วนที่  3 
คณะกรรมการราคากลางและขึ้นทะเบียนผู้ประกอบการ 
 
 
มาตรา 32 
ให้มีคณะกรรมการราคากลางและขึ้นทะเบียนผู้ประกอบการ  ประกอบด้วย   
(1) อธิบดีกรมบัญชีกลาง  เป็นประธานกรรมการ 
(2) กรรมการโดยตําแหน่ง  ได้แก่  ผู้แทนกระทรวงกลาโหม  ผู้แทนกระทรวงการคลัง   
ผู้แทนกระทรวงดิจิทัลเพื่อเศรษฐกิจและสังคม  ผู้แทนกระทรวงพาณิชย์  ผู้แทนกระทรวงสาธารณสุข  
ผู้แทนสํานักงบประมาณ  ผู้แทนสํานักงานคณะกรรมการนโยบายรัฐวิสาหกิจ  ผู้แทนกรมชลประทาน  
ผู้แทนกรมทางหลวง  ผู้แทนกรมทางหลวงชนบท  ผู้แทนกรมโยธาธิการและผังเมือง  และผู้แทนสํานักงาน
การตรวจเงินแผ่นดิน 
(3) กรรมการผู้ทรงคุณวุฒิจํานวนไม่น้อยกว่าเจ็ดคนแต่ไม่เกินสิบเอ็ดคน  ซึ่งปลัดกระทรวงการคลัง
แต่งตั้งจากสภาวิศวกร  สภาสถาปนิก  สภาหอการค้าแห่งประเทศไทย  และสภาอุตสาหกรรมแห่งประเทศไทย  
แห่งละหนึ่งคน  ในส่วนที่เหลือให้แต่งตั้งจากผู้มีความรู้  ความเชี่ยวชาญ  หรือประสบการณ์ในด้านพัสดุ 
หรือด้านอื่นอันเป็นประโยชน์ต่องานของคณะกรรมการราคากลาง 
ให้อธิบดีกรมบัญชีกลางมอบหมายข้าราชการของกรมบัญชีกลางคนหนึ่งเป็นกรรมการและเลขานุการ  
และอีกสองคนเป็นผู้ช่วยเลขานุการมาตรา 33 
ให้นําบทบัญญัติมาตรา  21  มาตรา  22  และมาตรา  23  มาใช้บังคับกับ
กรรมการผู้ทรงคุณวุฒิในส่วนที่  3  ของหมวด  3  คณะกรรมการ  โดยอนุโลม 
มาตรา 34 
ให้คณะกรรมการราคากลางมีอํานาจหน้าที่  ดังต่อไปนี้ 
(1) ออกประกาศกําหนดหลักเกณฑ์และวิธีการกําหนดราคากลาง 
(2) กํากับดูแลการกําหนดราคากลางให้เป็นไปตามแนวทางของพระราชบัญญัตินี้ 
(3) ให้คําปรึกษาแนะนําแก่เจ้าหน้าที่หรือหน่วยงานของรัฐเกี่ยวกับการดําเนินการตามหลักเกณฑ์
และวิธีการกําหนดราคากลาง 
(4) ตีความและวินิจฉัยปัญหาข้อหารือเกี่ยวกับหลักเกณฑ์และวิธีการกําหนดราคากลาง 
(5) ยกเว้นหรือผ่อนผันกรณีที่ไม่สามารถปฏิบัติตามรายละเอียดของหลักเกณฑ์และวิธีการ
กําหนดราคากลางตาม  (1) 
(6) พิจารณาข้อร้องเรียนกรณีที่เห็นว่าหน่วยงานของรัฐมิได้ปฏิบัติให้เป็นไปตามหลักเกณฑ์ 
และวิธีการกําหนดราคากลาง 
(7) ออกประกาศกําหนดหลักเกณฑ์  วิธีการ  และเงื่อนไขในการขึ้นทะเบียนผู้ประกอบการที่มีสิทธิ
เป็นผู้ยื่นข้อเสนอต่อหน่วยงานของรัฐ 
(8) จัดทํารายงานเกี่ยวกับปัญหาและอุปสรรคในการดําเนินการกําหนดราคากลางของ
หน่วยงานของรัฐ  และการขึ้นทะเบียนผู้ประกอบการที่มีสิทธิเป็นผู้ยื่นข้อเสนอต่อหน่วยงานของรัฐเสนอ
คณะกรรมการนโยบายอย่างน้อยปีละหนึ่งครั้ง 
(9) ปฏิบัติหน้าที่อื่นตามที่กําหนดในพระราชบัญญัตินี้หรือตามที่คณะกรรมการนโยบาย  
รัฐมนตรี  หรือคณะรัฐมนตรีมอบหมาย 
ผลการดําเนินการตาม  (1)  (4)  (5)  (6)  (7)  และ  (8)  ให้ประกาศในระบบเครือข่ายสารสนเทศ
ของกรมบัญชีกลางตามวิธีการที่กรมบัญชีกลางกําหนด 
ประกาศตาม  (1)  และ  (7)  ให้ประกาศในราชกิจจานุเบกษา 
มาตรา 35 
คณะกรรมการราคากลางต้องพิจารณาทบทวนหลักเกณฑ์และวิธีการกําหนด
ราคากลางอย่างน้อยปีละหนึ่งครั้ง 
เมื่อได้ทบทวนหลักเกณฑ์และวิธีการกําหนดราคากลางตามวรรคหนึ่งแล้ว  ให้ประกาศในระบบ
เครือข่ายสารสนเทศของกรมบัญชีกลางและประกาศในราชกิจจานุเบกษาด้วย 
มาตรา 36 
คณะกรรมการราคากลางมีอํานาจแต่งตั้งคณะอนุกรรมการเพื่อทําการใด ๆ  
แทนได้  ทั้งนี้  ให้แต่งตั้งตามความเชี่ยวชาญในแต่ละประเภทของพัสดุ  เช่น  งานก่อสร้าง  ยาและเวชภัณฑ์  
หรือพัสดุที่เกี่ยวกับเทคโนโลยีสารสนเทศ 
ให้นําบทบัญญัติมาตรา  25  มาใช้บังคับกับการประชุมของคณะกรรมการราคากลาง 
และคณะอนุกรรมการโดยอนุโลมส่วนที่  4 
คณะกรรมการความร่วมมือป้องกันการทุจริต 
 
 
มาตรา 37 
ให้มีคณะกรรมการความร่วมมือป้องกันการทุจริต  ประกอบด้วย 
(1) ปลัดกระทรวงการคลัง  เป็นประธานกรรมการ 
(2) กรรมการโดยตําแหน่ง  ได้แก่  อธิบดีกรมบัญชีกลาง  ผู้แทนสํานักงานคณะกรรมการกฤษฎีกา  
ผู้แทนสํานักงานคณะกรรมการพัฒนาการเศรษฐกิจและสังคมแห่งชาติ  ผู้แทนสํานักงบประมาณ   
ผู้แทนสํานักงานอัยการสูงสุด  ผู้แทนสํานักงานคณะกรรมการนโยบายรัฐวิสาหกิจ  และผู้แทนสํานักงาน
คณะกรรมการป้องกันและปราบปรามการทุจริตแห่งชาติ 
(3) กรรมการผู้ทรงคุณวุฒิจํานวนไม่น้อยกว่าห้าคนแต่ไม่เกินเจ็ดคน  ซึ่งปลัดกระทรวงการคลัง
แต่งตั้งจากองค์กรเอกชนที่จัดตั้งขึ้นโดยมีวัตถุประสงค์ในการต่อต้านการทุจริตหรือส่งเสริมด้านคุณธรรม
และจริยธรรม  ทั้งนี้  องค์กรเอกชนดังกล่าวต้องเป็นนิติบุคคลตามกฎหมายไทยที่มีผลงานเป็นที่ยอมรับ
และได้ดําเนินงานมาแล้วไม่น้อยกว่าสองปี   
ให้อธิบดีกรมบัญชีกลางมอบหมายข้าราชการของกรมบัญชีกลางคนหนึ่งเป็นกรรมการและเลขานุการ  
และอีกสองคนเป็นผู้ช่วยเลขานุการ 
มาตรา 38 
ให้นําบทบัญญัติมาตรา  21  มาตรา  22  และมาตรา  23  มาใช้บังคับกับ
กรรมการผู้ทรงคุณวุฒิในส่วนที่  4  ของหมวด  3  คณะกรรมการ  โดยอนุโลม 
มาตรา 39 
ให้คณะกรรมการ  ค.ป.ท.  มีอํานาจหน้าที่  ดังต่อไปนี้ 
(1) กําหนดแนวทางและวิธีการในการดําเนินงานโครงการความร่วมมือป้องกันการทุจริต 
ในการจัดซื้อจัดจ้างภาครัฐ 
(2) กําหนดแบบของข้อตกลงคุณธรรมและแบบรายงานของผู้สังเกตการณ์ 
(3) คัดเลือกโครงการการจัดซื้อจัดจ้างเพื่อเข้าร่วมโครงการความร่วมมือป้องกันการทุจริต 
ในการจัดซื้อจัดจ้างภาครัฐ 
(4) คัดเลือกผู้สังเกตการณ์เพื่อเข้าร่วมโครงการความร่วมมือป้องกันการทุจริตในการจัดซื้อจัดจ้าง
ภาครัฐ 
(5) ตีความและวินิจฉัยปัญหาข้อหารือเกี่ยวกับแนวทางและวิธีการในการดําเนินงานโครงการ
ความร่วมมือป้องกันการทุจริตในการจัดซื้อจัดจ้างภาครัฐตาม  (1) 
(6) ยกเว้นหรือผ่อนผันกรณีที่ไม่สามารถปฏิบัติตามรายละเอียดของแนวทางและวิธีการ 
ในการดําเนินงานโครงการความร่วมมือป้องกันการทุจริตในการจัดซื้อจัดจ้างภาครัฐตาม  (1) 
(7) พิจารณาข้อร้องเรียนกรณีที่เห็นว่าหน่วยงานของรัฐมิได้ปฏิบัติให้เป็นไปตามแนวทาง 
และวิธีการในการดําเนินงานโครงการความร่วมมือป้องกันการทุจริตในการจัดซื้อจัดจ้างภาครัฐตาม  (1)(8) จัดทํารายงานผลการประเมินโครงการการจัดซื้อจัดจ้างที่เข้าร่วมโครงการความร่วมมือ
ป้องกันการทุจริตในการจัดซื้อจัดจ้างภาครัฐเสนอคณะกรรมการนโยบายอย่างน้อยปีละหนึ่งครั้ง 
(9) ปฏิบัติหน้าที่อื่นตามที่กําหนดในพระราชบัญญัตินี้ 
ผลการดําเนินการตามวรรคหนึ่ง  ให้ประกาศในระบบเครือข่ายสารสนเทศของกรมบัญชีกลาง
ตามวิธีการที่กรมบัญชีกลางกําหนด 
มาตรา 40 
คณะกรรมการ  ค.ป.ท.  มีอํานาจแต่งตั้งคณะอนุกรรมการเพื่อทําการใด ๆ  แทนได้ 
ให้นําบทบัญญัติมาตรา  25  มาใช้บังคับกับการประชุมของคณะกรรมการ  ค.ป.ท.  และ
คณะอนุกรรมการโดยอนุโลม 
ส่วนที่  5 
คณะกรรมการพิจารณาอุทธรณ์และข้อร้องเรียน 
 
 
มาตรา 41 
ให้มีคณะกรรมการพิจารณาอุทธรณ์และข้อร้องเรียน  ประกอบด้วย 
(1) ปลัดกระทรวงการคลัง  เป็นประธานกรรมการ   
(2) กรรมการโดยตําแหน่ง  ได้แก่  อธิบดีกรมบัญชีกลาง  ผู้แทนสํานักงานปลัดสํานักนายกรัฐมนตรี  
ผู้แทนสํานักงานคณะกรรมการกฤษฎีกา  ผู้แทนสํานักงบประมาณ  ผู้แทนสํานักงานอัยการสูงสุด   
ผู้แทนกรมส่งเสริมการปกครองท้องถิ่น  ผู้แทนสํานักงานคณะกรรมการนโยบายรัฐวิสาหกิจ  และผู้แทน
สํานักงานการตรวจเงินแผ่นดิน   
(3) กรรมการผู้ทรงคุณวุฒิจํานวนไม่น้อยกว่าห้าคนแต่ไม่เกินเจ็ดคน  ซึ่งปลัดกระทรวงการคลัง
แต่งตั้งจากสภาวิศวกร  สภาสถาปนิก  สภาหอการค้าแห่งประเทศไทย  และสภาอุตสาหกรรมแห่งประเทศไทย  
แห่งละหนึ่งคน  ในส่วนที่เหลือให้แต่งตั้งจากผู้มีความรู้  ความเชี่ยวชาญ  หรือประสบการณ์ด้านวิศวกรรม  
สถาปัตยกรรม  การเงิน  การคลัง  การบริหารจัดการ  วิทยาศาสตร์และเทคโนโลยี  หรือด้านอื่น ๆ  ที่เกี่ยวข้อง
และเป็นประโยชน์ต่อการดําเนินงานของคณะกรรมการพิจารณาอุทธรณ์ 
ให้อธิบดีกรมบัญชีกลางมอบหมายข้าราชการของกรมบัญชีกลางคนหนึ่งเป็นกรรมการและเลขานุการ  
และอีกสองคนเป็นผู้ช่วยเลขานุการ 
มาตรา 42 
ให้นําบทบัญญัติมาตรา  21  มาตรา  22  และมาตรา  23  มาใช้บังคับกับ
กรรมการผู้ทรงคุณวุฒิในส่วนที่  5  ของหมวด  3  คณะกรรมการ  โดยอนุโลม 
มาตรา 43 
ให้คณะกรรมการพิจารณาอุทธรณ์มีอํานาจหน้าที่  ดังต่อไปนี้ 
(1) พิจารณาและวินิจฉัยอุทธรณ์ตามมาตรา  119 
(2) พิจารณาข้อร้องเรียนกรณีที่เห็นว่าหน่วยงานของรัฐมิได้ปฏิบัติให้เป็นไปตามแนวทางของ
พระราชบัญญัตินี้  กฎกระทรวง  หรือระเบียบที่ออกตามความในพระราชบัญญัตินี้ 
(3) จัดทํารายงานเกี่ยวกับปัญหาและอุปสรรคในการดําเนินการพิจารณาอุทธรณ์และข้อร้องเรียน
เสนอคณะกรรมการนโยบายอย่างน้อยปีละหนึ่งครั้ง(4) ปฏิบัติหน้าที่อื่นตามที่กําหนดในพระราชบัญญัตินี้หรือตามที่คณะกรรมการนโยบาย  
รัฐมนตรี  หรือคณะรัฐมนตรีมอบหมาย 
ผลการดําเนินการตาม  (1)  (2)  และ  (3)  ให้ประกาศในระบบเครือข่ายสารสนเทศของ
กรมบัญชีกลางตามวิธีการที่กรมบัญชีกลางกําหนด 
การยื่นข้อร้องเรียนและการพิจารณาข้อร้องเรียนตาม  (2)  ให้เป็นไปตามระเบียบที่รัฐมนตรีกําหนด 
ในกรณีที่พิจารณาข้อร้องเรียนตาม  (2)  แล้วรับฟังได้ว่าหน่วยงานของรัฐมิได้ปฏิบัติ 
ตามพระราชบัญญัตินี้  หรือกฎกระทรวงหรือระเบียบที่ออกตามความในพระราชบัญญัตินี้  ให้คณะกรรมการ
พิจารณาอุทธรณ์มีอํานาจสั่งระงับการจัดซื้อจัดจ้างไว้ก่อนได้  เว้นแต่จะได้ลงนามในสัญญาจัดซื้อจัดจ้างแล้ว 
ในกรณีที่คณะกรรมการพิจารณาอุทธรณ์กระทําการตามหน้าที่โดยสุจริต  ย่อมได้รับการคุ้มครอง
ไม่ต้องรับผิดทั้งทางแพ่ง  ทางอาญา  หรือทางปกครอง 
มาตรา 44 
คณะกรรมการพิจารณาอุทธรณ์มีอํานาจแต่งตั้งคณะอนุกรรมการเพื่อทําการใด ๆ  
แทนได้ 
ให้นําบทบัญญัติมาตรา  25  มาใช้บังคับกับการประชุมของคณะกรรมการพิจารณาอุทธรณ์ 
และคณะอนุกรรมการโดยอนุโลม 
ให้นําบทบัญญัติมาตรา  43  วรรคห้า  มาใช้บังคับกับการกระทําการตามหน้าที่ของคณะอนุกรรมการ
โดยอนุโลม 
มาตรา 45 
คณะกรรมการพิจารณาอุทธรณ์มีอํานาจเรียกให้เจ้าหน้าที่ที่เกี่ยวข้อง 
หรือบุคคลอื่นใดมาชี้แจงหรือให้ถ้อยคํา  หรือให้ส่งเอกสารหรือหลักฐานที่เกี่ยวข้องเพื่อประกอบ 
การพิจารณาได้ 
หมวด  4 
องค์กรสนับสนุนดูแลการจัดซื้อจัดจ้างและการบริหารพัสดุภาครัฐ 
 
 
มาตรา 46 
ให้กรมบัญชีกลางมีหน้าที่ในการดูแลและพัฒนาระบบการจัดซื้อจัดจ้าง 
ผ่านระบบอิเล็กทรอนิกส์  และการประกาศเผยแพร่ข้อมูลเกี่ยวกับการจัดซื้อจัดจ้างในระบบเครือข่ายสารสนเทศ
ของกรมบัญชีกลาง  เพื่อให้สาธารณชนสามารถเข้าตรวจดูได้ 
มาตรา 47 
ให้กรมบัญชีกลางมีหน้าที่จัดทําฐานข้อมูลราคาอ้างอิงของพัสดุเพื่อให้หน่วยงาน
ของรัฐใช้เป็นข้อมูลประกอบการจัดซื้อจัดจ้างพัสดุนั้น  และให้เผยแพร่ข้อมูลดังกล่าวในระบบเครือข่าย
สารสนเทศของกรมบัญชีกลาง 
การกําหนดราคาอ้างอิงของพัสดุต้องคํานึงถึงราคาตลาดของพัสดุนั้น  และการกําหนดราคา
อ้างอิงของพัสดุอย่างเดียวกันจะไม่ใช้ราคาเดียวกันทั่วประเทศก็ได้ 
กรมบัญชีกลางต้องปรับปรุงฐานข้อมูลตามวรรคหนึ่ง  อย่างน้อยปีละสองครั้งมาตรา 48 
ให้กรมบัญชีกลางมีหน้าที่รวบรวม  วิเคราะห์  และประเมินผลการปฏิบัติงาน
ตามพระราชบัญญัตินี้  และจัดทํารายงานเกี่ยวกับปัญหาและอุปสรรคในการดําเนินการพร้อมข้อเสนอแนะ
เพื่อพัฒนาและปรับปรุงประสิทธิภาพการจัดซื้อจัดจ้างและการบริหารพัสดุภาครัฐเสนอคณะกรรมการนโยบาย
อย่างน้อยปีละหนึ่งครั้ง 
เพื่อประโยชน์ในการดําเนินการตามวรรคหนึ่ง  ให้หน่วยงานของรัฐส่งรายงานผลการปฏิบัติงาน
ตามพระราชบัญญัตินี้ต่อกรมบัญชีกลาง  ตามหลักเกณฑ์  วิธีการ  และเงื่อนไขที่กําหนดในกฎกระทรวง 
รายงานตามวรรคหนึ่ง  เมื่อคณะกรรมการนโยบายให้ความเห็นชอบแล้ว  ให้ประกาศในระบบ
เครือข่ายสารสนเทศของกรมบัญชีกลาง 
มาตรา 49 
ให้กรมบัญชีกลางมีหน้าที่ในการกําหนดและจัดให้มีหลักสูตรการฝึกอบรม 
เพื่อส่งเสริมและพัฒนาเจ้าหน้าที่ให้มีความรู้และความเชี่ยวชาญเกี่ยวกับการจัดซื้อจัดจ้างและการบริหาร
พัสดุภาครัฐตามหลักวิชาชีพและตามพระราชบัญญัตินี้  ทั้งนี้  กรมบัญชีกลางจะดําเนินการเอง 
หรือจะดําเนินการร่วมกับหน่วยงานอื่นหรือเอกชนที่เกี่ยวข้องก็ได้ 
ให้เจ้าหน้าที่ซึ่งผ่านการฝึกอบรมตามวรรคหนึ่งและได้รับแต่งตั้งให้ดํารงตําแหน่งที่ปฏิบัติงาน
เกี่ยวกับการจัดซื้อจัดจ้างหรือการบริหารพัสดุมีสิทธิได้รับเงินเพิ่มหรือเงินอื่นทํานองเดียวกัน  ดังต่อไปนี้ 
(1) ในกรณีที่เป็นข้าราชการพลเรือน  ให้เจ้าหน้าที่ซึ่งได้รับแต่งตั้งให้ดํารงตําแหน่งที่ปฏิบัติงาน
เกี่ยวกับการจัดซื้อจัดจ้างหรือการบริหารพัสดุเป็นตําแหน่งที่มีเหตุพิเศษตามกฎหมายว่าด้วยระเบียบ
ข้าราชการพลเรือนและในการกําหนดให้ได้รับเงินเพิ่มสําหรับตําแหน่งที่มีเหตุพิเศษให้คํานึงถึงภาระหน้าที่
และคุณภาพของงาน  โดยเปรียบเทียบกับผู้ปฏิบัติงานอื่นที่ได้รับเงินเพิ่มสําหรับตําแหน่งที่มีเหตุพิเศษด้วย  
ทั้งนี้  ให้เป็นไปตามระเบียบที่รัฐมนตรีกําหนด 
(2) ในกรณีที่ไม่เป็นข้าราชการพลเรือน  ให้เจ้าหน้าที่ซึ่งได้รับแต่งตั้งให้ดํารงตําแหน่งที่ปฏิบัติงาน
เกี่ยวกับการจัดซื้อจัดจ้างหรือการบริหารพัสดุเป็นตําแหน่งที่มีเหตุพิเศษตามกฎหมายเกี่ยวกับการบริหาร 
งานบุคคลของหน่วยงานของรัฐที่เจ้าหน้าที่นั้นสังกัดอยู่และมีสิทธิได้รับเงินเพิ่มสําหรับตําแหน่งที่มีเหตุพิเศษ
ตามกฎหมายว่าด้วยการนั้น  หรือเป็นตําแหน่งที่มีสิทธิได้รับเงินอื่นทํานองเดียวกันตามกฎหมายเกี่ยวกับ 
การบริหารงานบุคคลของหน่วยงานของรัฐที่เจ้าหน้าที่นั้นสังกัดอยู่  แล้วแต่กรณี  ทั้งนี้  ในการกําหนด 
ให้ได้รับเงินเพิ่มสําหรับตําแหน่งที่มีเหตุพิเศษหรือเงินอื่นทํานองเดียวกันให้เปรียบเทียบกับเงินเพิ่มสําหรับ
ตําแหน่งที่มีเหตุพิเศษหรือเงินอื่นทํานองเดียวกันของหน่วยงานของรัฐประเภทเดียวกัน 
มาตรา 50 
ให้กรมบัญชีกลางมีหน้าที่ปฏิบัติงานธุรการ  งานประชุม  งานวิชาการ  
การศึกษาหาข้อมูล  และกิจการต่าง ๆ  ที่เกี่ยวข้องให้แก่คณะกรรมการนโยบาย  คณะกรรมการวินิจฉัย  
คณะกรรมการราคากลาง  คณะกรรมการ  ค.ป.ท.  คณะกรรมการพิจารณาอุทธรณ์  และคณะอนุกรรมการ
ที่แต่งตั้งโดยคณะกรรมการดังกล่าว  รวมทั้งให้มีอํานาจหน้าที่อื่นตามที่กําหนดในพระราชบัญญัตินี้หมวด  5 
การขึ้นทะเบียนผู้ประกอบการ 
 
 
มาตรา 51 
ให้คณะกรรมการราคากลางมีอํานาจประกาศกําหนดในราชกิจจานุเบกษา 
ให้งานก่อสร้างในสาขาใด  เป็นงานก่อสร้างที่ผู้ประกอบการงานก่อสร้างในสาขานั้นจะเข้าร่วมเป็นผู้ยื่นข้อเสนอ
ต่อหน่วยงานของรัฐได้  ผู้ประกอบการงานก่อสร้างในสาขานั้นต้องเป็นผู้ที่ได้ขึ้นทะเบียนไว้กับกรมบัญชีกลาง 
คณะกรรมการราคากลางอาจประกาศกําหนดในราชกิจจานุเบกษา  ให้งานก่อสร้างในสาขาใด 
ที่ผู้ประกอบการงานก่อสร้างในสาขานั้นต้องขึ้นทะเบียนไว้กับกรมบัญชีกลางตามวรรคหนึ่ง  ต้องใช้ 
เงินงบประมาณในวงเงินเท่าใดหรือต้องใช้ผู้ประกอบวิชาชีพในสาขาใดด้วยก็ได้ 
หลักเกณฑ์  วิธีการ  และเงื่อนไขในการขึ้นทะเบียนผู้ประกอบการงานก่อสร้างที่จะเข้าร่วมเป็น 
ผู้ยื่นข้อเสนอต่อหน่วยงานของรัฐตามวรรคหนึ่ง  ให้เป็นไปตามที่คณะกรรมการราคากลางประกาศกําหนด
ในราชกิจจานุเบกษา  ทั้งนี้  จะต้องเปิดโอกาสให้ผู้ประกอบการงานก่อสร้างทุกรายมีสิทธิขอขึ้นทะเบียนได้
ตลอดเวลา 
มาตรา 52 
ในกรณีที่เห็นสมควร  คณะกรรมการราคากลางอาจประกาศกําหนดใน 
ราชกิจจานุเบกษา  ให้ผู้ประกอบการพัสดุอื่นนอกเหนือจากผู้ประกอบการงานก่อสร้าง  เป็นผู้ประกอบการ
ที่จะเข้าร่วมเป็นผู้ยื่นข้อเสนอต่อหน่วยงานของรัฐได้  ผู้ประกอบการนั้นต้องเป็นผู้ที่ได้ขึ้นทะเบียนไว้กับ
กรมบัญชีกลางก็ได้ 
หลักเกณฑ์  วิธีการ  และเงื่อนไขในการขึ้นทะเบียนผู้ประกอบการพัสดุอื่นที่จะเข้าร่วมเป็น 
ผู้ยื่นข้อเสนอต่อหน่วยงานของรัฐตามวรรคหนึ่ง  ให้เป็นไปตามที่คณะกรรมการราคากลางประกาศกําหนด
ในราชกิจจานุเบกษา  ทั้งนี้  จะต้องเปิดโอกาสให้ผู้ประกอบการทุกรายมีสิทธิขอขึ้นทะเบียนได้ตลอดเวลา 
มาตรา 53 
ให้กรมบัญชีกลางประกาศรายชื่อผู้ประกอบการงานก่อสร้างตามมาตรา  51  
และผู้ประกอบการพัสดุอื่นตามมาตรา  52  ที่ได้ขึ้นทะเบียนไว้แล้วในระบบเครือข่ายสารสนเทศของ
กรมบัญชีกลาง  และให้ปรับปรุงความถูกต้องของข้อมูลให้เป็นปัจจุบันทุกครั้งที่มีการเปลี่ยนแปลงข้อมูล 
ในกรณีที่กรมบัญชีกลางได้ขึ้นทะเบียนผู้ประกอบการงานก่อสร้างและผู้ประกอบการพัสดุอื่น 
ตามวรรคหนึ่งไว้แล้ว  หน่วยงานของรัฐไม่ต้องจัดให้มีการขึ้นทะเบียนผู้ประกอบการประเภทนั้นอีก   
และให้หน่วยงานของรัฐกําหนดคุณสมบัติผู้มีสิทธิเข้ายื่นข้อเสนอตามมาตรา  51  หรือมาตรา  52   
ในประกาศเชิญชวนให้เข้าร่วมการจัดซื้อจัดจ้างของหน่วยงานของรัฐนั้นด้วย 
คุณสมบัติและลักษณะต้องห้ามของผู้ประกอบการที่มีสิทธิขอขึ้นทะเบียน  การตรวจสอบ
คุณสมบัติและลักษณะต้องห้ามหรือการตรวจติดตาม  การเพิกถอนรายชื่อออกจากทะเบียน  และอัตรา
ค่าธรรมเนียมการขอขึ้นทะเบียน  รวมทั้งหลักเกณฑ์และวิธีการอุทธรณ์และการพิจารณาอุทธรณ์ในกรณี 
ที่กรมบัญชีกลางไม่ขึ้นทะเบียนให้ผู้ประกอบการ  ให้เป็นไปตามที่กําหนดในกฎกระทรวงหมวด  6 
การจัดซื้อจัดจ้าง 
 
 
มาตรา 54 
บทบัญญัติในหมวดนี้ให้ใช้บังคับกับการจัดซื้อจัดจ้างพัสดุ  ยกเว้นงานจ้างที่ปรึกษา
และงานจ้างออกแบบหรือควบคุมงานก่อสร้าง 
มาตรา 55 
การจัดซื้อจัดจ้างพัสดุอาจกระทําได้โดยวิธี  ดังต่อไปนี้ 
(1) วิธีประกาศเชิญชวนทั่วไป  ได้แก่  การที่หน่วยงานของรัฐเชิญชวนผู้ประกอบการทั่วไปที่มี
คุณสมบัติตรงตามเงื่อนไขที่หน่วยงานของรัฐกําหนดให้เข้ายื่นข้อเสนอ 
(2) วิธีคัดเลือก  ได้แก่  การที่หน่วยงานของรัฐเชิญชวนเฉพาะผู้ประกอบการที่มีคุณสมบัติ 
ตรงตามเงื่อนไขที่หน่วยงานของรัฐกําหนดซึ่งต้องไม่น้อยกว่าสามรายให้เข้ายื่นข้อเสนอ  เว้นแต่ในงานนั้น 
มีผู้ประกอบการที่มีคุณสมบัติตรงตามที่กําหนดน้อยกว่าสามราย 
(3) วิธีเฉพาะเจาะจง  ได้แก่  การที่หน่วยงานของรัฐเชิญชวนผู้ประกอบการที่มีคุณสมบัติ 
ตรงตามเงื่อนไขที่หน่วยงานของรัฐกําหนดรายใดรายหนึ่งให้เข้ายื่นข้อเสนอ  หรือให้เข้ามาเจรจาต่อรองราคา
รวมทั้งการจัดซื้อจัดจ้างพัสดุกับผู้ประกอบการโดยตรงในวงเงินเล็กน้อยตามที่กําหนดในกฎกระทรวง 
ที่ออกตามความในมาตรา  96  วรรคสอง 
มาตรา 56 
การจัดซื้อจัดจ้างพัสดุ  ให้หน่วยงานของรัฐเลือกใช้วิธีประกาศเชิญชวนทั่วไปก่อน  
เว้นแต่ 

[วิธีในแต่ละวรรคนั้นเป็น mutual exclusive จะใช้คนละกรณีเสมอ กล่าวคือถ้างานจ้างไหนตรงกับ วรรค 1 หรือวิธีคัดเลือก จะใช้วรรค 2 ไม่ได้]
[วิธีคัดเลือกและวิธีเฉพาะเจาะจงนั้นเป็นคนละวิธีกัน ห้ามนำมาปนกัน]
(1) กรณีดังต่อไปนี้  ให้ใช้วิธีคัดเลือก 
 
(ก) ใช้วิธีประกาศเชิญชวนทั่วไปแล้ว  แต่ไม่มีผู้ยื่นข้อเสนอ  หรือข้อเสนอนั้นไม่ได้รับ 
การคัดเลือก 
 
(ข) พัสดุที่ต้องการจัดซื้อจัดจ้างมีคุณลักษณะเฉพาะเป็นพิเศษหรือซับซ้อนหรือต้องผลิต  
จําหน่าย  ก่อสร้าง  หรือให้บริการโดยผู้ประกอบการที่มีฝีมือโดยเฉพาะ  หรือมีความชํานาญเป็นพิเศษ   
หรือมีทักษะสูง  และผู้ประกอบการนั้นมีจํานวนจํากัด [แต่ไม่ได้มีแค่รายเดียว หากมีรายเดียวจะต้องใช้วิธีเฉพาะเจาะจงแทน]
 
(ค) มีความจําเป็นเร่งด่วนที่ต้องใช้พัสดุนั้นอันเนื่องมาจากเกิดเหตุการณ์ที่ไม่อาจคาดหมายได้  
ซึ่งหากใช้วิธีประกาศเชิญชวนทั่วไปจะทําให้ไม่ทันต่อความต้องการใช้พัสดุ 
 
(ง) เป็นพัสดุที่โดยลักษณะของการใช้งาน  หรือมีข้อจํากัดทางเทคนิคที่จําเป็นต้องระบุยี่ห้อ
เป็นการเฉพาะ 
 
(จ) เป็นพัสดุที่จําเป็นต้องซื้อโดยตรงจากต่างประเทศ  หรือดําเนินการโดยผ่านองค์การ
ระหว่างประเทศ 
 
(ฉ) เป็นพัสดุที่ใช้ในราชการลับ  หรือเป็นงานที่ต้องปกปิดเป็นความลับของหน่วยงานของรัฐ
หรือที่เกี่ยวกับความมั่นคงของประเทศ(ช) เป็นงานจ้างซ่อมพัสดุที่จําเป็นต้องถอดตรวจ  ให้ทราบความชํารุดเสียหายเสียก่อน 
จึงจะประมาณค่าซ่อมได้  เช่น  งานจ้างซ่อมเครื่องจักร  เครื่องมือกล  เครื่องยนต์  เครื่องไฟฟ้า   
หรือเครื่องอิเล็กทรอนิกส์ 
 
(ซ) กรณีอื่นตามที่กําหนดในกฎกระทรวง 

(2) กรณีดังต่อไปนี้  ให้ใช้วิธีเฉพาะเจาะจง
 
(ก) ใช้ทั้งวิธีประกาศเชิญชวนทั่วไปและวิธีคัดเลือก  หรือใช้วิธีคัดเลือกแล้วแต่ไม่มี 
ผู้ยื่นข้อเสนอ  หรือข้อเสนอนั้นไม่ได้รับการคัดเลือก 
 
(ข) การจัดซื้อจัดจ้างพัสดุที่มีการผลิต  จําหน่าย  ก่อสร้าง  หรือให้บริการทั่วไป  และมีวงเงิน
ในการจัดซื้อจัดจ้างครั้งหนึ่งไม่เกินวงเงินตามที่กําหนดในกฎกระทรวง 
 
(ค) การจัดซื้อจัดจ้างพัสดุที่มีผู้ประกอบการซึ่งมีคุณสมบัติโดยตรงเพียงรายเดียว   
หรือการจัดซื้อจัดจ้างพัสดุจากผู้ประกอบการซึ่งเป็นตัวแทนจําหน่ายหรือตัวแทนผู้ให้บริการโดยชอบด้วยกฎหมายเพียงรายเดียวในประเทศไทยและไม่มีพัสดุอื่นที่จะใช้ทดแทนได้ 
 
(ง) มีความจําเป็นต้องใช้พัสดุนั้นโดยฉุกเฉิน  เนื่องจากเกิดอุบัติภัยหรือภัยธรรมชาติ  
หรือเกิดโรคติดต่ออันตรายตามกฎหมายว่าด้วยโรคติดต่อ  และการจัดซื้อจัดจ้างโดยวิธีประกาศเชิญชวนทั่วไป
หรือวิธีคัดเลือกอาจก่อให้เกิดความล่าช้าและอาจทําให้เกิดความเสียหายอย่างร้ายแรง 
 
(จ) พัสดุที่จะทําการจัดซื้อจัดจ้างเป็นพัสดุที่เกี่ยวพันกับพัสดุที่ได้ทําการจัดซื้อจัดจ้าง 
ไว้ก่อนแล้ว  และมีความจําเป็นต้องทําการจัดซื้อจัดจ้างเพิ่มเติมเพื่อความสมบูรณ์หรือต่อเนื่องในการใช้พัสดุนั้น  
โดยมูลค่าของพัสดุที่ทําการจัดซื้อจัดจ้างเพิ่มเติมจะต้องไม่สูงกว่าพัสดุที่ได้ทําการจัดซื้อจัดจ้างไว้ก่อนแล้ว 
 
(ฉ) เป็นพัสดุที่จะขายทอดตลาดโดยหน่วยงานของรัฐ  องค์การระหว่างประเทศ   
หรือหน่วยงานของต่างประเทศ 
 
(ช) เป็นพัสดุที่เป็นที่ดินหรือสิ่งปลูกสร้างซึ่งจําเป็นต้องซื้อเฉพาะแห่ง 
 
(ซ) กรณีอื่นตามที่กําหนดในกฎกระทรวง 
รัฐมนตรีอาจออกกฎกระทรวงตาม  (1)  (ซ)  หรือ  (2)  (ซ)  ให้เป็นพัสดุที่รัฐต้องการส่งเสริม 
หรือสนับสนุนตามมาตรา  65  (4)  ก็ได้  หากรัฐมนตรีออกกฎกระทรวงตาม  (2)  (ซ)  เป็นพัสดุที่รัฐต้องการ
ส่งเสริมหรือสนับสนุนตามมาตรา  65  (4)  แล้ว  เมื่อหน่วยงานของรัฐจะทําการจัดซื้อจัดจ้างพัสดุนั้น 
ให้ใช้วิธีเฉพาะเจาะจงตาม  (2)  (ซ)  ก่อน 
ในกรณีหน่วยงานของรัฐในต่างประเทศหรือมีกิจกรรมที่ต้องปฏิบัติในต่างประเทศจะทําการจัดซื้อ
จัดจ้างโดยใช้วิธีคัดเลือกหรือวิธีเฉพาะเจาะจง  โดยไม่ใช้วิธีประกาศเชิญชวนทั่วไปก่อนก็ได้ 
รัฐมนตรีอาจออกระเบียบเพื่อกําหนดรายละเอียดอื่นของการจัดซื้อจัดจ้างพัสดุตามวรรคหนึ่ง
เพิ่มเติมได้ตามความจําเป็นเพื่อประโยชน์ในการดําเนินการ 
มาตรา 57 
รายละเอียดของวิธีการจัดซื้อจัดจ้างพัสดุในหมวดนี้ด้วยวิธีการทางอิเล็กทรอนิกส์
ในระบบเครือข่ายสารสนเทศของกรมบัญชีกลาง  ให้เป็นไปตามระเบียบที่รัฐมนตรีกําหนดมาตรา 58 
เพื่อประโยชน์ของภาครัฐโดยรวม  หน่วยงานของรัฐแห่งหนึ่งแห่งใดอาจทําการจัดซื้อ
จัดจ้างพัสดุให้กับหน่วยงานของรัฐแห่งอื่น ๆ  ก็ได้  ตามกรอบข้อตกลงระหว่างหน่วยงานของรัฐผู้ทําการจัดซื้อ
จัดจ้างกับคู่สัญญา 
การดําเนินการตามวรรคหนึ่ง  ต้องคํานึงถึงความคุ้มค่าและวัตถุประสงค์ในการใช้งานเป็นสําคัญ  
ทั้งนี้  ให้เป็นไปตามระเบียบที่รัฐมนตรีกําหนด 
มาตรา 59 
เพื่อประโยชน์ในการจัดทําร่างขอบเขตของงานหรือรายละเอียดของพัสดุ 
ที่จะทําการจัดซื้อจัดจ้างและร่างเอกสารเชิญชวน  ก่อนทําการจัดซื้อจัดจ้างพัสดุด้วยวิธีประกาศเชิญชวน
ทั่วไป  หน่วยงานของรัฐอาจจัดให้มีการรับฟังความคิดเห็นร่างขอบเขตของงานหรือรายละเอียดของพัสดุ 
ที่จะทําการจัดซื้อจัดจ้างและร่างเอกสารเชิญชวนจากผู้ประกอบการก่อนก็ได้ 
หลักเกณฑ์  วิธีการ  และระยะเวลาการรับฟังความคิดเห็นร่างขอบเขตของงานหรือรายละเอียด
ของพัสดุที่จะทําการจัดซื้อจัดจ้างและร่างเอกสารเชิญชวน  เพื่อนําไปใช้เป็นเอกสารเชิญชวน  ให้เป็นไป
ตามระเบียบที่รัฐมนตรีกําหนด 
มาตรา 60 
ก่อนดําเนินการจัดจ้างงานก่อสร้างตามวิธีการตามมาตรา  55  หน่วยงานของรัฐ
ต้องจัดให้มีแบบรูปรายการงานก่อสร้างซึ่งหน่วยงานของรัฐจะดําเนินการจัดทําเอง  หรือดําเนินการจัดจ้าง
ตามหมวด  8  งานจ้างออกแบบหรือควบคุมงานก่อสร้าง  ก็ได้ 
ในกรณีที่ต้องมีการจ้างออกแบบรวมก่อสร้างซึ่งไม่อาจจัดให้มีแบบรูปรายการงานก่อสร้าง 
ตามวรรคหนึ่งได้  ให้ได้รับยกเว้นไม่ต้องดําเนินการตามวรรคหนึ่ง  โดยกรณีใดที่จะจ้างออกแบบรวมก่อสร้าง
ต้องพิจารณาความเหมาะสมของโครงการและวงเงินด้วย  ทั้งนี้  หลักเกณฑ์และวิธีการจ้างออกแบบรวมก่อสร้าง  
ให้เป็นไปตามระเบียบที่รัฐมนตรีกําหนด 
มาตรา 61 
ในการจัดซื้อจัดจ้างพัสดุแต่ละครั้ง  ให้ผู้มีอํานาจแต่งตั้งผู้รับผิดชอบการจัดซื้อ
จัดจ้างนั้น  ซึ่งจะกระทําโดยคณะกรรมการการจัดซื้อจัดจ้างหรือเจ้าหน้าที่คนใดคนหนึ่งก็ได้ 
องค์ประกอบและองค์ประชุมซึ่งกระทําโดยคณะกรรมการ  และหน้าที่ของผู้รับผิดชอบการจัดซื้อ
จัดจ้างตามวรรคหนึ่ง  ให้เป็นไปตามระเบียบที่รัฐมนตรีกําหนด 
ค่าตอบแทนผู้รับผิดชอบการจัดซื้อจัดจ้างตามวรรคหนึ่ง  ให้เป็นไปตามที่กระทรวงการคลังกําหนด 
มาตรา 62 
การจัดซื้อจัดจ้างตามวิธีการตามมาตรา  55  (1)  ให้หน่วยงานของรัฐจัดทําประกาศ
และเอกสารเชิญชวนให้ทราบเป็นการทั่วไปว่าหน่วยงานของรัฐจะดําเนินการในการจัดซื้อจัดจ้างพัสดุใด  
วัน  เวลา  สถานที่ยื่นข้อเสนอ  และเงื่อนไขอื่น ๆ 
ประกาศและเอกสารเชิญชวนตามวรรคหนึ่ง  ให้ประกาศเผยแพร่ในระบบเครือข่ายสารสนเทศ
ของกรมบัญชีกลางและของหน่วยงานของรัฐตามวิธีการที่กรมบัญชีกลางกําหนด  และให้ปิดประกาศ 
โดยเปิดเผย  ณ  สถานที่ปิดประกาศของหน่วยงานของรัฐนั้น  ในการนี้  หน่วยงานของรัฐจะเผยแพร่ประกาศ
และเอกสารเชิญชวนดังกล่าวโดยวิธีการอื่นด้วยก็ได้หลักเกณฑ์  วิธีการ  และรายละเอียดการจัดทําประกาศและเอกสารเชิญชวน  รวมทั้งระยะเวลา
การประกาศเชิญชวน  ให้เป็นไปตามระเบียบที่รัฐมนตรีกําหนด 
การจัดซื้อจัดจ้างตามวิธีการตามมาตรา  55  (2)  หรือ  (3)  ให้หน่วยงานของรัฐจัดทําหนังสือเชิญชวน
ให้ผู้ประกอบการเข้ายื่นข้อเสนอ  ทั้งนี้  ตามระเบียบที่รัฐมนตรีกําหนด 
มาตรา 63 
ภายใต้บังคับมาตรา  62  ให้หน่วยงานของรัฐประกาศรายละเอียดข้อมูลราคากลาง
และการคํานวณราคากลางในระบบเครือข่ายสารสนเทศของกรมบัญชีกลางตามวิธีการที่กรมบัญชีกลางกําหนด 
มาตรา 64 
ภายใต้บังคับมาตรา  51  และมาตรา  52  ผู้ที่จะเข้ายื่นข้อเสนอในการจัดซื้อ
จัดจ้างของหน่วยงานของรัฐ  อย่างน้อยต้องมีคุณสมบัติและไม่มีลักษณะต้องห้าม  ดังต่อไปนี้ 
(1) มีความสามารถตามกฎหมาย 
(2) ไม่เป็นบุคคลล้มละลาย 
(3) ไม่อยู่ระหว่างเลิกกิจการ 
(4) ไม่เป็นบุคคลซึ่งอยู่ระหว่างถูกระงับการยื่นข้อเสนอหรือทําสัญญากับหน่วยงานของรัฐ 
ตามมาตรา 106  วรรคสาม 
(5) ไม่เป็นบุคคลซึ่งถูกแจ้งเวียนชื่อให้เป็นผู้ทิ้งงานของหน่วยงานของรัฐตามมาตรา 109 
(6) คุณสมบัติหรือลักษณะต้องห้ามอื่นตามที่คณะกรรมการนโยบายประกาศกําหนด 
ในราชกิจจานุเบกษา 
ให้หน่วยงานของรัฐกําหนดเป็นเงื่อนไขในประกาศและเอกสารเชิญชวนว่าผู้ที่จะเข้ายื่นข้อเสนอ
ต้องแสดงหลักฐานถึงขีดความสามารถและความพร้อมที่ตนมีอยู่ในวันยื่นข้อเสนอด้วย 
มาตรา 65 
ในการพิจารณาคัดเลือกข้อเสนอโดยวิธีตามมาตรา  55  (1)  หรือ  (2)   
ให้หน่วยงานของรัฐดําเนินการโดยพิจารณาถึงประโยชน์ของหน่วยงานของรัฐ  และวัตถุประสงค์ของการใช้งาน
เป็นสําคัญ  โดยให้คํานึงถึงเกณฑ์ราคาและพิจารณาเกณฑ์อื่นประกอบด้วย  ดังต่อไปนี้ 
(1) ต้นทุนของพัสดุนั้นตลอดอายุการใช้งาน   
(2) มาตรฐานของสินค้าหรือบริการ 
(3) บริการหลังการขาย   
(4) พัสดุที่รัฐต้องการส่งเสริมหรือสนับสนุน   
(5) การประเมินผลการปฏิบัติงานของผู้ประกอบการ 
(6) ข้อเสนอด้านเทคนิคหรือข้อเสนออื่น  ในกรณีที่กําหนดให้มีการยื่นข้อเสนอด้านเทคนิค 
หรือข้อเสนออื่นก่อนตามวรรคหก 
(7) เกณฑ์อื่นตามที่กําหนดในกฎกระทรวง 
พัสดุที่รัฐต้องการส่งเสริมหรือสนับสนุนตาม  (4)  ให้เป็นไปตามที่กําหนดในกฎกระทรวง   
ซึ่งอย่างน้อยต้องส่งเสริมหรือสนับสนุนพัสดุที่สร้างนวัตกรรมหรือพัสดุที่อนุรักษ์พลังงานหรือสิ่งแวดล้อมให้รัฐมนตรีออกระเบียบกําหนดหลักเกณฑ์เกี่ยวกับการพิจารณาคัดเลือกข้อเสนอตามวรรคหนึ่ง  
ซึ่งอย่างน้อยต้องกําหนดให้หน่วยงานของรัฐเลือกใช้เกณฑ์ใดเกณฑ์หนึ่งหรือหลายเกณฑ์ก็ได้  ประกอบกับ
เกณฑ์ราคา  และต้องกําหนดน้ําหนักของแต่ละเกณฑ์ให้ชัดเจน  แต่หากหน่วยงานของรัฐไม่อาจเลือกใช้
เกณฑ์อื่นประกอบและจําเป็นต้องใช้เกณฑ์เดียวในการพิจารณาคัดเลือก  ให้ใช้เกณฑ์ราคา  รวมทั้ง 
การให้คะแนนพร้อมด้วยเหตุผลของการให้คะแนนในแต่ละเกณฑ์  ทั้งนี้  ในกรณีที่ไม่สามารถออกระเบียบ
กําหนดหลักเกณฑ์เกี่ยวกับการพิจารณาคัดเลือกข้อเสนอของพัสดุทุกประเภทได้  จะกําหนดกรณีตัวอย่าง
ของพัสดุประเภทหนึ่งประเภทใดเพื่อเป็นแนวทางในการพิจารณาคัดเลือกข้อเสนอของพัสดุอื่น ๆ  ก็ได้ 
เมื่อพิจารณาข้อเสนอประกอบกับเกณฑ์ที่หน่วยงานของรัฐใช้ในการพิจารณาแล้ว  การพิจารณา
เลือกข้อเสนอให้จัดเรียงลําดับตามคะแนน  ข้อเสนอใดที่มีคะแนนสูงสุดให้หน่วยงานของรัฐเลือกข้อเสนอของ
ผู้ยื่นข้อเสนอรายนั้นและให้บันทึกผลการพิจารณาดังกล่าวด้วย 
ให้หน่วยงานของรัฐประกาศเกณฑ์ที่ใช้ในการพิจารณาคัดเลือกและน้ําหนักของแต่ละเกณฑ์ไว้ 
ในประกาศเชิญชวนหรือหนังสือเชิญชวน  แล้วแต่กรณี  ด้วย 
ในกรณีการจัดซื้อจัดจ้างพัสดุที่มีลักษณะที่จะต้องคํานึงถึงเทคโนโลยีของพัสดุ  หรือคุณสมบัติของ
ผู้ยื่นข้อเสนอ  หรือกรณีอื่นที่ทําให้มีปัญหาในการพิจารณาคัดเลือกข้อเสนอตามวรรคหนึ่ง  หน่วยงานของรัฐ
อาจกําหนดให้มีการยื่นข้อเสนอด้านเทคนิคหรือข้อเสนออื่นก่อนการพิจารณาคัดเลือกข้อเสนอตามวรรคหนึ่งก็ได้  
ทั้งนี้  ตามระเบียบที่รัฐมนตรีกําหนด 
มาตรา 66 
ให้หน่วยงานของรัฐประกาศผลผู้ชนะการจัดซื้อจัดจ้างหรือผู้ได้รับการคัดเลือก
และเหตุผลสนับสนุนในระบบเครือข่ายสารสนเทศของกรมบัญชีกลางและของหน่วยงานของรัฐตามวิธีการ
ที่กรมบัญชีกลางกําหนด  และให้ปิดประกาศโดยเปิดเผย  ณ  สถานที่ปิดประกาศของหน่วยงานของรัฐนั้น 
การลงนามในสัญญาจัดซื้อจัดจ้างจะกระทําได้ต่อเมื่อล่วงพ้นระยะเวลาอุทธรณ์และไม่มีผู้ใดอุทธรณ์
ตามมาตรา  117  หรือในกรณีที่มีการอุทธรณ์  เมื่อหน่วยงานของรัฐได้รับแจ้งจากคณะกรรมการพิจารณา
อุทธรณ์ให้ทําการจัดซื้อจัดจ้างต่อไปได้  เว้นแต่การจัดซื้อจัดจ้างที่มีความจําเป็นเร่งด่วนตามมาตรา  56  
(1)  (ค)  หรือการจัดซื้อจัดจ้างโดยวิธีเฉพาะเจาะจง  หรือการจัดซื้อจัดจ้างที่มีวงเงินเล็กน้อยตามที่กําหนด
ในกฎกระทรวงที่ออกตามมาตรา  96  วรรคสอง 
มาตรา 67 
ก่อนลงนามในสัญญา  หน่วยงานของรัฐอาจประกาศยกเลิกการจัดซื้อจัดจ้าง 
ที่ได้ดําเนินการไปแล้วได้ในกรณี  ดังต่อไปนี้ 
(1) หน่วยงานของรัฐนั้นไม่ได้รับการจัดสรรเงินงบประมาณที่จะใช้ในการจัดซื้อจัดจ้าง   
หรือเงินงบประมาณที่ได้รับการจัดสรรไม่เพียงพอที่จะทําการจัดซื้อจัดจ้างนั้นต่อไป 
(2) มีการกระทําที่เข้าลักษณะผู้ยื่นข้อเสนอที่ชนะการจัดซื้อจัดจ้างหรือที่ได้รับการคัดเลือก 
มีผลประโยชน์ร่วมกัน  หรือมีส่วนได้เสียกับผู้ยื่นข้อเสนอรายอื่น  หรือขัดขวางการแข่งขันอย่างเป็นธรรม  
หรือสมยอมกันกับผู้ยื่นข้อเสนอรายอื่นหรือเจ้าหน้าที่ในการเสนอราคา  หรือส่อว่ากระทําการทุจริตอื่นใด
ในการเสนอราคา  ทั้งนี้  ตามระเบียบที่รัฐมนตรีกําหนด(3) การทําการจัดซื้อจัดจ้างต่อไปอาจก่อให้เกิดความเสียหายแก่หน่วยงานของรัฐหรือกระทบ
ต่อประโยชน์สาธารณะ 
(4) กรณีอื่นในทํานองเดียวกับ  (1)  (2)  หรือ  (3)  ทั้งนี้  ตามที่กําหนดในกฎกระทรวง 
การยกเลิกการจัดซื้อจัดจ้างตามวรรคหนึ่งเป็นเอกสิทธิ์ของหน่วยงานของรัฐ  ผู้ยื่นข้อเสนอ 
ในการจัดซื้อจัดจ้างที่ถูกยกเลิกนั้นจะเรียกร้องค่าเสียหายใด ๆ  จากหน่วยงานของรัฐไม่ได้ 
เมื่อมีการยกเลิกการจัดซื้อจัดจ้าง  ให้หน่วยงานของรัฐแจ้งให้ผู้ประกอบการซึ่งมารับหรือซื้อเอกสาร
เชิญชวนทุกรายทราบถึงเหตุผลที่ต้องยกเลิกการจัดซื้อจัดจ้างครั้งนั้น 
ในกรณีที่มีหน่วยงานของรัฐเป็นผู้ยื่นข้อเสนอตั้งแต่สองรายขึ้นไป  มิให้ถือว่าหน่วยงานของรัฐนั้น
มีผลประโยชน์ร่วมกันหรือมีส่วนได้เสียกับหน่วยงานของรัฐอื่นตาม  (2) 
ประกาศตามวรรคหนึ่ง  ให้ประกาศในระบบเครือข่ายสารสนเทศของกรมบัญชีกลางและ 
ของหน่วยงานของรัฐตามวิธีการที่กรมบัญชีกลางกําหนด  และให้ปิดประกาศโดยเปิดเผย  ณ  สถานที่ 
ปิดประกาศของหน่วยงานของรัฐนั้น  ในการนี้  หน่วยงานของรัฐจะเผยแพร่ประกาศดังกล่าวโดยวิธีการอื่น
ด้วยก็ได้ 
มาตรา 68 
รายละเอียดวิธีการและขั้นตอนการจัดซื้อจัดจ้างพัสดุที่ไม่ได้บัญญัติไว้ในหมวดนี้  
ให้เป็นไปตามระเบียบที่รัฐมนตรีกําหนด 
หมวด  7 
งานจ้างที่ปรึกษา 
 
 
มาตรา 69 
งานจ้างที่ปรึกษาอาจกระทําได้โดยวิธี  ดังต่อไปนี้ 
(1) วิธีประกาศเชิญชวนทั่วไป  ได้แก่  การที่หน่วยงานของรัฐเชิญชวนที่ปรึกษาทั่วไปที่มีคุณสมบัติ
ตรงตามเงื่อนไขที่หน่วยงานของรัฐกําหนดให้เข้ายื่นข้อเสนอ 
(2) วิธีคัดเลือก  ได้แก่  การที่หน่วยงานของรัฐเชิญชวนเฉพาะที่ปรึกษาที่มีคุณสมบัติตรงตามเงื่อนไข
ที่หน่วยงานของรัฐกําหนดซึ่งต้องไม่น้อยกว่าสามรายให้เข้ายื่นข้อเสนอ  เว้นแต่ในงานนั้นมีที่ปรึกษาที่มี
คุณสมบัติตรงตามที่กําหนดน้อยกว่าสามราย 
(3) วิธีเฉพาะเจาะจง  ได้แก่  การที่หน่วยงานของรัฐเชิญชวนที่ปรึกษาที่มีคุณสมบัติตรงตาม
เงื่อนไขที่หน่วยงานของรัฐกําหนดรายใดรายหนึ่งให้เข้ายื่นข้อเสนอ  หรือให้เข้ามาเจรจาต่อรองราคา 
มาตรา 70 
งานจ้างที่ปรึกษา  ให้หน่วยงานของรัฐเลือกใช้วิธีใดวิธีหนึ่งตามมาตรา  69  
ตามหลักเกณฑ์  ดังต่อไปนี้   
(1) งานจ้างที่ปรึกษาโดยวิธีประกาศเชิญชวนทั่วไป  ให้ใช้กับงานที่ไม่ซับซ้อน  งานที่มีลักษณะ
เป็นงานประจําของหน่วยงานของรัฐ  หรืองานที่มีมาตรฐานตามหลักวิชาชีพ  และมีที่ปรึกษาซึ่งสามารถ
ทํางานนั้นได้เป็นการทั่วไป(2) งานจ้างที่ปรึกษาโดยวิธีคัดเลือก  ให้กระทําได้ในกรณี  ดังต่อไปนี้ 
 
(ก) ใช้วิธีประกาศเชิญชวนทั่วไปแล้ว  แต่ไม่มีผู้ยื่นข้อเสนอ  หรือข้อเสนอนั้นไม่ได้รับ 
การคัดเลือก 
 
(ข) เป็นงานที่ซับซ้อน  ซับซ้อนมาก  หรือที่มีเทคนิคเฉพาะไม่เหมาะที่จะดําเนินการ 
โดยวิธีประกาศเชิญชวนทั่วไป 
 
(ค) เป็นงานจ้างที่มีที่ปรึกษาในงานที่จะจ้างนั้นจํานวนจํากัด 
 
(ง) กรณีอื่นตามที่กําหนดในกฎกระทรวง 
(3) งานจ้างที่ปรึกษาโดยวิธีเฉพาะเจาะจง  ให้กระทําได้ในกรณี  ดังต่อไปนี้ 
 
(ก) ใช้ทั้งวิธีประกาศเชิญชวนทั่วไปและวิธีคัดเลือก  หรือใช้วิธีคัดเลือกแล้ว  แต่ไม่มี 
ผู้ยื่นข้อเสนอ  หรือข้อเสนอนั้นไม่ได้รับการคัดเลือก 
 
(ข) งานจ้างที่มีวงเงินค่าจ้างครั้งหนึ่งไม่เกินวงเงินตามที่กําหนดในกฎกระทรวง 
 
(ค) เป็นงานที่จําเป็นต้องให้ที่ปรึกษารายเดิมทําต่อจากงานที่ได้ทําไว้แล้วเนื่องจากเหตุผล
ทางเทคนิค 
 
(ง) เป็นงานจ้างที่มีที่ปรึกษาในงานที่จะจ้างนั้นจํานวนจํากัดและมีวงเงินค่าจ้างครั้งหนึ่ง 
ไม่เกินวงเงินตามที่กําหนดในกฎกระทรวง 
 
(จ) เป็นงานจ้างที่มีที่ปรึกษาในงานที่จะจ้างนั้นเพียงรายเดียว 
 
(ฉ) เป็นงานที่มีความจําเป็นเร่งด่วนหรือที่เกี่ยวกับความมั่นคงของชาติ  หากล่าช้า 
จะเสียหายแก่หน่วยงานของรัฐหรือความมั่นคงของชาติ 
 
(ช) กรณีอื่นตามที่กําหนดในกฎกระทรวง 
ให้คณะกรรมการนโยบายมีอํานาจประกาศในระบบเครือข่ายสารสนเทศของกรมบัญชีกลาง
กําหนดกรณีตัวอย่างของงานที่ไม่ซับซ้อนตาม  (1)  หรืองานที่ซับซ้อน  ซับซ้อนมาก  หรือที่มีเทคนิคเฉพาะ
ตาม  (2)  (ข) 
รัฐมนตรีอาจออกระเบียบเพื่อกําหนดรายละเอียดอื่นของงานจ้างที่ปรึกษาตามวรรคหนึ่งเพิ่มเติมได้
ตามความจําเป็นเพื่อประโยชน์ในการดําเนินการ 
มาตรา 71 
รายละเอียดของวิธีการจัดซื้อจัดจ้างสําหรับงานจ้างที่ปรึกษาในหมวดนี้ 
ด้วยวิธีการทางอิเล็กทรอนิกส์ในระบบเครือข่ายสารสนเทศของกรมบัญชีกลาง  ให้เป็นไปตามระเบียบ 
ที่รัฐมนตรีกําหนด 
มาตรา 72 
ให้นําบทบัญญัติมาตรา  58  มาใช้บังคับกับงานจ้างที่ปรึกษาตามหมวดนี้ 
โดยอนุโลม 
มาตรา 73 
ที่ปรึกษาที่จะเข้าร่วมการเสนองานกับหน่วยงานของรัฐ  ต้องเป็นที่ปรึกษา 
ที่ได้ขึ้นทะเบียนไว้กับศูนย์ข้อมูลที่ปรึกษา  กระทรวงการคลัง  เว้นแต่จะมีหนังสือรับรองจากศูนย์ข้อมูลที่ปรึกษา  กระทรวงการคลัง  ว่าไม่มีที่ปรึกษาเป็นผู้ให้บริการในงานที่จ้างนั้น  หรือเป็นงานจ้างที่ปรึกษา
ของหน่วยงานของรัฐในต่างประเทศ 
วิธีการยื่นขอขึ้นทะเบียนที่ปรึกษา  คุณสมบัติและลักษณะต้องห้าม  การเพิกถอนรายชื่อออกจากทะเบียน  
และอัตราค่าธรรมเนียมการขอขึ้นทะเบียน  รวมทั้งหลักเกณฑ์และวิธีการอุทธรณ์และการพิจารณาอุทธรณ์
ในกรณีที่ศูนย์ข้อมูลที่ปรึกษา  กระทรวงการคลัง  ไม่ขึ้นทะเบียนให้เป็นที่ปรึกษา  ให้เป็นไปตามที่กําหนด
ในกฎกระทรวง  ทั้งนี้  ในการออกกฎกระทรวงที่เกี่ยวกับคุณสมบัติหรือลักษณะต้องห้ามของที่ปรึกษา 
ให้คํานึงถึงความสอดคล้องกับกฎหมายอื่นที่เกี่ยวข้องกับการประกอบวิชาชีพของที่ปรึกษาด้วย 
ในกรณีที่เห็นสมควร  รัฐมนตรีอาจออกระเบียบกําหนดหลักเกณฑ์การขึ้นทะเบียนที่ปรึกษาไว้
เป็นอย่างอื่นก็ได้ 
มาตรา 74 
ในการดําเนินงานจ้างที่ปรึกษาแต่ละครั้ง  ให้ผู้มีอํานาจแต่งตั้งคณะกรรมการ
ดําเนินงานจ้างที่ปรึกษา  เพื่อรับผิดชอบในการดําเนินงานจ้างที่ปรึกษานั้น 
องค์ประกอบ  องค์ประชุม  และหน้าที่ของคณะกรรมการดําเนินงานจ้างที่ปรึกษา  ให้เป็นไป 
ตามระเบียบที่รัฐมนตรีกําหนด 
ค่าตอบแทนคณะกรรมการดําเนินงานจ้างที่ปรึกษาตามวรรคหนึ่ง  ให้เป็นไปตามที่กระทรวงการคลัง
กําหนด 
มาตรา 75 
ในการพิจารณาคัดเลือกข้อเสนอ  ให้หน่วยงานของรัฐดําเนินการโดยคํานึงถึง
ความคุ้มค่าและวัตถุประสงค์ของงานจ้างที่ปรึกษาเป็นสําคัญ  โดยให้พิจารณาเกณฑ์ด้านคุณภาพ  ดังต่อไปนี้ 
(1) ผลงานและประสบการณ์ของที่ปรึกษา 
(2) วิธีการบริหารและวิธีการปฏิบัติงาน 
(3) จํานวนบุคลากรที่ร่วมงาน 
(4) ประเภทของที่ปรึกษาที่รัฐต้องการส่งเสริมหรือสนับสนุน   
(5) ข้อเสนอทางด้านการเงิน 
(6) เกณฑ์อื่นตามที่กําหนดในกฎกระทรวง 
ประเภทของที่ปรึกษาที่รัฐต้องการส่งเสริมหรือสนับสนุนตาม  (4)  ให้เป็นไปตามที่กําหนด 
ในกฎกระทรวง 
มาตรา 76 
ในการพิจารณาคัดเลือกข้อเสนอโดยวิธีตามมาตรา  69  (1)  หรือ  (2)  นอกจาก
ให้พิจารณาเกณฑ์ด้านคุณภาพตามมาตรา  75  แล้ว  ให้เป็นไปตามเกณฑ์ในการพิจารณาและการให้น้ําหนัก  
ดังต่อไปนี้ด้วย 
(1) กรณีงานจ้างที่ปรึกษาเพื่อดําเนินงานประจํา  งานที่มีมาตรฐานเชิงคุณภาพตามหลักวิชาชีพ
อยู่แล้ว  หรืองานที่ไม่ซับซ้อน  ให้หน่วยงานของรัฐคัดเลือกผู้ยื่นข้อเสนอที่ผ่านเกณฑ์ด้านคุณภาพแล้ว 
และให้คัดเลือกจากรายที่เสนอราคาต่ําสุด(2) กรณีงานจ้างที่ปรึกษาที่เป็นไปตามมาตรฐานของหน่วยงานของรัฐหรืองานที่ซับซ้อน   
ให้หน่วยงานของรัฐคัดเลือกผู้ยื่นข้อเสนอที่ผ่านเกณฑ์ด้านคุณภาพแล้วและให้คัดเลือกจากรายที่ได้คะแนนรวม
ด้านคุณภาพและด้านราคามากที่สุด 
(3) กรณีงานจ้างที่ปรึกษาที่มีความซับซ้อนมาก  ให้หน่วยงานของรัฐคัดเลือกผู้ยื่นข้อเสนอ 
ที่ผ่านเกณฑ์ด้านคุณภาพแล้วและให้คัดเลือกจากรายที่ได้คะแนนด้านคุณภาพมากที่สุด 
รัฐมนตรีอาจออกระเบียบกําหนดหลักเกณฑ์เกี่ยวกับการพิจารณาคัดเลือกข้อเสนอของงานจ้าง 
ที่ปรึกษาประเภทใดหรือกําหนดรายละเอียดอื่นของงานจ้างที่ปรึกษาตามวรรคหนึ่งเพิ่มเติมได้ 
ตามความจําเป็นเพื่อประโยชน์ในการดําเนินการ 
มาตรา 77 
การจัดทําประกาศเชิญชวนหรือหนังสือเชิญชวนที่ปรึกษาให้เข้าร่วมการยื่นข้อเสนอ  
และการประกาศผลผู้ชนะหรือผู้ได้รับการคัดเลือก  ให้นําบทบัญญัติมาตรา  62  และมาตรา  66  มาใช้บังคับ
โดยอนุโลม 
มาตรา 78 
รายละเอียดวิธีการและขั้นตอนงานจ้างที่ปรึกษาที่ไม่ได้บัญญัติไว้ในหมวดนี้   
ให้เป็นไปตามระเบียบที่รัฐมนตรีกําหนด 
หมวด  8 
งานจ้างออกแบบหรือควบคุมงานก่อสร้าง 
 
 
มาตรา 79 
งานจ้างออกแบบหรือควบคุมงานก่อสร้างอาจกระทําได้โดยวิธีดังต่อไปนี้ 
(1) วิธีประกาศเชิญชวนทั่วไป 
(2) วิธีคัดเลือก 
(3) วิธีเฉพาะเจาะจง 
(4) วิธีประกวดแบบ 
มาตรา 80 
วิธีประกาศเชิญชวนทั่วไป  ให้ใช้กับงานจ้างออกแบบหรือควบคุมงานก่อสร้าง 
ที่มีลักษณะไม่ซับซ้อน 
มาตรา 81 
วิธีคัดเลือก  เป็นงานจ้างออกแบบหรือควบคุมงานก่อสร้างที่หน่วยงานของรัฐ
เชิญชวนผู้ให้บริการที่มีคุณสมบัติตรงตามเงื่อนไขที่หน่วยงานของรัฐกําหนดไม่น้อยกว่าสามรายให้เข้ายื่น
ข้อเสนอ  เว้นแต่ในงานนั้นมีผู้ให้บริการที่มีคุณสมบัติตรงตามที่กําหนดน้อยกว่าสามราย  ทั้งนี้  ให้กระทําได้
ในกรณีดังต่อไปนี้ 
(1) ใช้วิธีประกาศเชิญชวนทั่วไปแล้ว  แต่ไม่มีผู้ยื่นข้อเสนอ  หรือข้อเสนอนั้นไม่ได้รับการคัดเลือก 
(2) เป็นงานจ้างที่มีลักษณะซับซ้อนหรือซับซ้อนมาก(3) เป็นงานเกี่ยวกับการออกแบบหรือใช้ความคิด  เช่น  รูปแบบสิ่งก่อสร้าง  ซึ่งหน่วยงานของรัฐ
ไม่มีข้อมูลเพียงพอที่จะกําหนดรายละเอียดเบื้องต้นได้ 
(4) กรณีอื่นตามที่กําหนดในกฎกระทรวง 
มาตรา 82 
วิธีเฉพาะเจาะจง  เป็นงานจ้างออกแบบหรือควบคุมงานก่อสร้างที่หน่วยงาน
ของรัฐเลือกจ้างผู้ให้บริการรายใดรายหนึ่งซึ่งเคยทราบหรือเคยเห็นความสามารถแล้ว  ตามที่คณะกรรมการ
ดําเนินงานจ้างออกแบบหรือควบคุมงานก่อสร้างโดยวิธีเฉพาะเจาะจงได้พิจารณาเสนอแนะ  ทั้งนี้  ให้กระทําได้
ในกรณีดังต่อไปนี้ 
(1) ใช้ทั้งวิธีประกาศเชิญชวนทั่วไปและวิธีคัดเลือก  หรือใช้วิธีคัดเลือกแล้ว  แต่ไม่มีผู้ยื่นข้อเสนอ  
หรือข้อเสนอนั้นไม่ได้รับการคัดเลือก 
(2) ให้ใช้กับงานจ้างที่มีวงเงินงบประมาณค่าก่อสร้างไม่เกินวงเงินตามที่กําหนดในกฎกระทรวง 
(3) เป็นงานที่มีความจําเป็นเร่งด่วนหรือที่เกี่ยวกับความมั่นคงของชาติ  หากล่าช้าจะเสียหาย
แก่หน่วยงานของรัฐหรือความมั่นคงของชาติ 
(4) เป็นงานที่จําเป็นต้องให้ผู้ให้บริการรายเดิมทําต่อจากงานที่ได้ทําไว้แล้ว  เนื่องจากเหตุผล
ทางเทคนิค 
(5) กรณีอื่นตามที่กําหนดในกฎกระทรวง 
มาตรา 83 
วิธีประกวดแบบ  เป็นงานจ้างออกแบบหรือควบคุมงานก่อสร้างที่หน่วยงานของรัฐ
เชิญชวนผู้ให้บริการที่มีคุณสมบัติตรงตามเงื่อนไขที่หน่วยงานของรัฐกําหนดให้เข้ายื่นข้อเสนอ  เพื่อออกแบบ
งานก่อสร้างที่มีลักษณะพิเศษ  เป็นที่เชิดชูคุณค่าทางด้านศิลปกรรมหรือสถาปัตยกรรมของชาติ  หรืองานอื่น
ตามที่กําหนดในกฎกระทรวง   
มาตรา 84 
เพื่อประโยชน์ในการดําเนินงานจ้างออกแบบหรือควบคุมงานก่อสร้างตามมาตรา  80  
มาตรา  81  มาตรา  82  และมาตรา  83  รัฐมนตรีอาจออกระเบียบเพื่อกําหนดรายละเอียดอื่นของ 
งานจ้างออกแบบหรือควบคุมงานก่อสร้างเพิ่มเติมได้ตามความจําเป็นเพื่อประโยชน์ในการดําเนินการ 
มาตรา 85 
รายละเอียดของวิธีการจัดซื้อจัดจ้างสําหรับงานจ้างออกแบบหรือควบคุม 
งานก่อสร้างในหมวดนี้ด้วยวิธีการทางอิเล็กทรอนิกส์ในระบบเครือข่ายสารสนเทศของกรมบัญชีกลาง   
ให้เป็นไปตามระเบียบที่รัฐมนตรีกําหนด 
มาตรา 86 
ให้นําบทบัญญัติมาตรา  58  มาใช้บังคับกับงานจ้างออกแบบหรือควบคุม 
งานก่อสร้างตามหมวดนี้โดยอนุโลม 
มาตรา 87 
ในการจ้างผู้ให้บริการงานจ้างออกแบบหรือควบคุมงานก่อสร้าง  ผู้ให้บริการ
ต้องมีใบอนุญาตประกอบวิชาชีพสถาปัตยกรรมหรือวิศวกรรม  แล้วแต่กรณี 
ผู้ให้บริการตามวรรคหนึ่งที่เป็นนิติบุคคล  ต้องเป็นผู้ที่ได้ขึ้นทะเบียนไว้กับสภาวิชาชีพนั้น ๆ  ด้วย 
มาตรา 88 
ผู้ให้บริการงานจ้างออกแบบหรือควบคุมงานก่อสร้างที่เป็นคู่สัญญากับหน่วยงาน
ของรัฐต้องไม่มีส่วนได้เสียกับผู้ประกอบการงานก่อสร้างในงานนั้น  ทั้งนี้  ตามระเบียบที่รัฐมนตรีกําหนดมาตรา 89 
ในการดําเนินงานจ้างออกแบบหรือควบคุมงานก่อสร้างแต่ละครั้ง  ให้ผู้มีอํานาจ
แต่งตั้งคณะกรรมการดําเนินงานจ้างออกแบบหรือควบคุมงานก่อสร้าง  เพื่อรับผิดชอบในการดําเนินงาน
จ้างออกแบบหรือควบคุมงานก่อสร้างนั้น 
องค์ประกอบ  องค์ประชุม  และหน้าที่ของคณะกรรมการตามวรรคหนึ่ง  ให้เป็นไปตามระเบียบ
ที่รัฐมนตรีกําหนด 
ค่าตอบแทนคณะกรรมการตามวรรคหนึ่ง  ให้เป็นไปตามที่กระทรวงการคลังกําหนด 
มาตรา 90 
ในการพิจารณาคัดเลือกผู้ให้บริการงานจ้างออกแบบหรือควบคุมงานก่อสร้าง  
ให้หน่วยงานของรัฐพิจารณาคัดเลือกผู้ให้บริการที่มีแนวคิดของงานจ้างที่ได้คะแนนด้านคุณภาพมากที่สุด   
อัตราค่าจ้างผู้ให้บริการงานจ้างออกแบบหรือควบคุมงานก่อสร้าง  ให้เป็นไปตามที่กําหนด 
ในกฎกระทรวง 
มาตรา 91 
การจัดทําประกาศเชิญชวนหรือหนังสือเชิญชวนผู้ให้บริการงานจ้างออกแบบ
หรือควบคุมงานก่อสร้างให้เข้าร่วมการยื่นข้อเสนอ  และการประกาศผลผู้ชนะหรือผู้ได้รับการคัดเลือก   
ให้นําบทบัญญัติมาตรา  62  และมาตรา  66  มาใช้บังคับโดยอนุโลม 
มาตรา 92 
รายละเอียดวิธีการและขั้นตอนงานจ้างออกแบบหรือควบคุมงานก่อสร้าง 
ที่ไม่ได้บัญญัติไว้ในหมวดนี้  ให้เป็นไปตามระเบียบที่รัฐมนตรีกําหนด 
หมวด  9 
การทําสัญญา 
 
 
มาตรา 93 
หน่วยงานของรัฐต้องทําสัญญาตามแบบที่คณะกรรมการนโยบายกําหนด 
โดยความเห็นชอบของสํานักงานอัยการสูงสุด  ทั้งนี้  แบบสัญญานั้นให้ประกาศในราชกิจจานุเบกษาด้วย 
การทําสัญญารายใดถ้าจําเป็นต้องมีข้อความหรือรายการแตกต่างไปจากแบบสัญญาตามวรรคหนึ่ง  
โดยมีสาระสําคัญตามที่กําหนดไว้ในแบบสัญญาและไม่ทําให้หน่วยงานของรัฐเสียเปรียบ  ก็ให้กระทําได้  
เว้นแต่หน่วยงานของรัฐเห็นว่าจะมีปัญหาในทางเสียเปรียบหรือไม่รัดกุมพอ  ก็ให้ส่งร่างสัญญานั้นไปให้
สํานักงานอัยการสูงสุดพิจารณาให้ความเห็นชอบก่อน 
ในกรณีที่ไม่อาจทําสัญญาตามแบบสัญญาตามวรรคหนึ่งได้  และจําเป็นต้องร่างสัญญาขึ้นใหม่  
ให้ส่งร่างสัญญานั้นไปให้สํานักงานอัยการสูงสุดพิจารณาให้ความเห็นชอบก่อน  เว้นแต่การทําสัญญา 
ตามแบบที่สํานักงานอัยการสูงสุดได้เคยให้ความเห็นชอบมาแล้ว  ก็ให้กระทําได้ 
ในกรณีจําเป็นต้องทําสัญญาเป็นภาษาต่างประเทศ  ให้ทําเป็นภาษาอังกฤษและต้องจัดทํา
ข้อสรุปสาระสําคัญแห่งสัญญาเป็นภาษาไทยตามหลักเกณฑ์ที่คณะกรรมการนโยบายประกาศกําหนด 
ในราชกิจจานุเบกษา  เว้นแต่การทําสัญญาเป็นภาษาต่างประเทศตามแบบสัญญาที่คณะกรรมการนโยบาย
กําหนดในกรณีที่หน่วยงานของรัฐไม่ได้ทําสัญญาตามแบบสัญญาตามวรรคหนึ่งหรือไม่ได้ส่งร่างสัญญา 
ให้สํานักงานอัยการสูงสุดพิจารณาให้ความเห็นชอบก่อนตามวรรคสองหรือวรรคสาม  หรือตามมาตรา  97  
วรรคหนึ่ง  แล้วแต่กรณี  ให้หน่วยงานของรัฐส่งสัญญานั้นให้สํานักงานอัยการสูงสุดพิจารณาให้ความเห็นชอบ
ในภายหลังได้  เมื่อสํานักงานอัยการสูงสุดพิจารณาให้ความเห็นชอบแล้ว  หรือเมื่อสํานักงานอัยการสูงสุด
พิจารณาเห็นชอบแต่ให้แก้ไขสัญญา  ถ้าหน่วยงานของรัฐแก้ไขสัญญานั้นให้เป็นไปตามความเห็นของ
สํานักงานอัยการสูงสุดแล้ว  ให้ถือว่าสัญญานั้นมีผลสมบูรณ์ 
ในกรณีที่หน่วยงานของรัฐไม่ได้ทําสัญญาตามแบบสัญญาตามวรรคหนึ่ง  หน่วยงานของรัฐ 
ไม่แก้ไขสัญญาตามความเห็นของสํานักงานอัยการสูงสุด  หรือคู่สัญญาไม่ตกลงหรือยินยอมให้แก้ไขสัญญา
ตามความเห็นของสํานักงานอัยการสูงสุด  หากข้อสัญญาที่แตกต่างจากแบบสัญญาหรือข้อสัญญาที่ไม่แก้ไข
ตามความเห็นของสํานักงานอัยการสูงสุดเป็นส่วนที่เป็นสาระสําคัญหรือเป็นกรณีผิดพลาดอย่างร้ายแรง
ตามมาตรา  104  ให้ถือว่าสัญญานั้นเป็นโมฆะ 
มาตรา 94 
การทําสัญญาของหน่วยงานของรัฐในต่างประเทศ  จะทําสัญญาเป็นภาษาอังกฤษ
หรือภาษาของประเทศที่หน่วยงานของรัฐนั้นตั้งอยู่  โดยผ่านการพิจารณาของผู้เชี่ยวชาญของหน่วยงาน
ของรัฐก็ได้ 
มาตรา 95 
สัญญาที่ทําในราชอาณาจักรต้องมีข้อตกลงในการห้ามคู่สัญญาไปจ้างช่วง 
ให้ผู้อื่นทําอีกทอดหนึ่ง  ไม่ว่าทั้งหมดหรือแต่บางส่วน  เว้นแต่การจ้างช่วงแต่บางส่วนที่ได้รับอนุญาตจาก
หน่วยงานของรัฐที่เป็นคู่สัญญาแล้ว  ถ้าคู่สัญญาไปจ้างช่วงโดยฝ่าฝืนข้อตกลงดังกล่าว  ต้องกําหนดให้มี
ค่าปรับสําหรับการฝ่าฝืนข้อตกลงนั้นไม่น้อยกว่าร้อยละสิบของวงเงินของงานที่จ้างช่วงตามสัญญา 
มาตรา 96 
หน่วยงานของรัฐอาจจัดทําข้อตกลงเป็นหนังสือโดยไม่ทําตามแบบสัญญา 
ตามมาตรา  93  ก็ได้  เฉพาะในกรณี  ดังต่อไปนี้ 
(1) การจัดซื้อจัดจ้างโดยวิธีคัดเลือกตามมาตรา  56  (1)  (ค)  หรือการจัดซื้อจัดจ้างโดยวิธี
เฉพาะเจาะจงตามมาตรา  56  (2)  (ข)  (ง)  หรือ  (ฉ)  หรือการจ้างที่ปรึกษาโดยวิธีเฉพาะเจาะจง 
ตามมาตรา  70  (3)  (ข) 
(2) การจัดซื้อจัดจ้างจากหน่วยงานของรัฐ 
(3) กรณีที่คู่สัญญาสามารถส่งมอบพัสดุได้ครบถ้วนภายในห้าวันทําการนับตั้งแต่วันถัดจาก 
วันทําข้อตกลงเป็นหนังสือ 
(4) การเช่าซึ่งผู้เช่าไม่ต้องเสียเงินอื่นใดนอกจากค่าเช่า 
(5) กรณีอื่นตามที่คณะกรรมการนโยบายประกาศกําหนดในราชกิจจานุเบกษา 
ในกรณีที่การจัดซื้อจัดจ้างมีวงเงินเล็กน้อยตามที่กําหนดในกฎกระทรวง  จะไม่ทําข้อตกลง 
เป็นหนังสือไว้ต่อกันก็ได้  แต่ต้องมีหลักฐานในการจัดซื้อจัดจ้างนั้น 
ในการออกกฎกระทรวงตามวรรคสองจะกําหนดวงเงินเล็กน้อยให้แตกต่างกันตามขนาด 
หรือประเภทของหน่วยงานของรัฐก็ได้มาตรา 97 
สัญญาหรือข้อตกลงเป็นหนังสือที่ได้ลงนามแล้วจะแก้ไขไม่ได้  เว้นแต่ในกรณี
ดังต่อไปนี้ให้อยู่ในดุลพินิจของผู้มีอํานาจที่จะพิจารณาอนุมัติให้แก้ไขได้ 
(1) เป็นการแก้ไขตามมาตรา  93  วรรคห้า   
(2) ในกรณีที่มีความจําเป็นต้องแก้ไขสัญญาหรือข้อตกลง  หากการแก้ไขนั้นไม่ทําให้หน่วยงาน
ของรัฐเสียประโยชน์ 
(3) เป็นการแก้ไขเพื่อประโยชน์แก่หน่วยงานของรัฐหรือประโยชน์สาธารณะ 
(4) กรณีอื่นตามที่กําหนดในกฎกระทรวง 
ในกรณีการแก้ไขสัญญาที่หน่วยงานของรัฐเห็นว่าจะมีปัญหาในทางเสียประโยชน์หรือไม่รัดกุมพอ
ก็ให้ส่งร่างสัญญาที่แก้ไขนั้นไปให้สํานักงานอัยการสูงสุดพิจารณาให้ความเห็นชอบก่อน 
การแก้ไขสัญญาหรือข้อตกลงตามวรรคหนึ่งหรือวรรคสองจะต้องปฏิบัติตามกฎหมายว่าด้วย
วิธีการงบประมาณหรือกฎหมายอื่นที่เกี่ยวข้อง  หากมีความจําเป็นต้องเพิ่มหรือลดวงเงิน  หรือเพิ่มหรือลด
ระยะเวลาส่งมอบหรือระยะเวลาในการทํางาน  ให้ตกลงพร้อมกันไป 
ในกรณีที่มีการแก้ไขสัญญาหรือข้อตกลงเพื่อเพิ่มวงเงิน  เมื่อรวมวงเงินตามสัญญาหรือข้อตกลงเดิม
และวงเงินที่เพิ่มขึ้นใหม่แล้ว  หากวงเงินรวมดังกล่าวมีผลทําให้ผู้มีอํานาจอนุมัติสั่งซื้อหรือสั่งจ้างเปลี่ยนแปลงไป  
จะต้องดําเนินการให้ผู้มีอํานาจอนุมัติสั่งซื้อหรือสั่งจ้างตามวงเงินรวมดังกล่าวเป็นผู้อนุมัติการแก้ไขสัญญา
หรือข้อตกลงด้วย 
ในกรณีที่มีการแก้ไขสัญญาหรือข้อตกลงเพื่อลดวงเงิน  ให้ผู้มีอํานาจอนุมัติสั่งซื้อหรือสั่งจ้าง 
ตามวงเงินเดิมเป็นผู้อนุมัติการแก้ไขสัญญาหรือข้อตกลง 
มาตรา 98 
ให้หน่วยงานของรัฐประกาศเผยแพร่สาระสําคัญของสัญญาหรือข้อตกลง 
ที่ได้ลงนามแล้ว  รวมทั้งการแก้ไขเปลี่ยนแปลงสัญญาหรือข้อตกลงในระบบเครือข่ายสารสนเทศของ
กรมบัญชีกลางและของหน่วยงานของรัฐตามหลักเกณฑ์และวิธีการที่กรมบัญชีกลางกําหนด 
มาตรา 99 
รายละเอียดวิธีการและขั้นตอนการทําสัญญาที่ไม่ได้บัญญัติไว้ในหมวดนี้   
ให้เป็นไปตามระเบียบที่รัฐมนตรีกําหนด 
หมวด  10 
การบริหารสัญญาและการตรวจรับพัสดุ 
 
 
มาตรา 100 ในการดําเนินการตามสัญญาหรือข้อตกลง  ให้ผู้มีอํานาจแต่งตั้งคณะกรรมการ
ตรวจรับพัสดุเพื่อรับผิดชอบการบริหารสัญญาหรือข้อตกลงและการตรวจรับพัสดุ 
องค์ประกอบ  องค์ประชุม  และหน้าที่ของคณะกรรมการตรวจรับพัสดุ  ให้เป็นไปตามระเบียบ 
ที่รัฐมนตรีกําหนดในกรณีที่การจัดซื้อจัดจ้างมีวงเงินเล็กน้อยตามที่กําหนดในกฎกระทรวง  จะแต่งตั้งบุคคลหนึ่ง
บุคคลใดเป็นผู้ตรวจรับพัสดุนั้น  โดยให้ปฏิบัติหน้าที่เช่นเดียวกับคณะกรรมการตรวจรับพัสดุก็ได้  และให้นํา
บทบัญญัติมาตรา  96  วรรคสาม  มาใช้บังคับโดยอนุโลม 
ผู้รับผิดชอบการบริหารสัญญาหรือข้อตกลงและการตรวจรับพัสดุตามวรรคหนึ่งและวรรคสาม 
ซึ่งไม่ใช่ผู้ที่ได้รับแต่งตั้งให้ดํารงตําแหน่งที่ปฏิบัติงานเกี่ยวกับการจัดซื้อจัดจ้างหรือการบริหารพัสดุ   
ให้ได้รับค่าตอบแทนตามที่กระทรวงการคลังกําหนด 
มาตรา 101 งานจ้างก่อสร้างที่มีขั้นตอนการดําเนินการเป็นระยะ ๆ  อันจําเป็นต้องมี 
การควบคุมงานอย่างใกล้ชิด  หรือมีเงื่อนไขการจ่ายเงินเป็นงวดตามความก้าวหน้าของงาน  ให้มีผู้ควบคุมงาน
ซึ่งแต่งตั้งโดยผู้มีอํานาจเพื่อรับผิดชอบในการควบคุมงานก่อสร้างนั้น 
การแต่งตั้ง  คุณสมบัติ  และหน้าที่ของผู้ควบคุมงาน  ให้เป็นไปตามระเบียบที่รัฐมนตรีกําหนด 
ค่าตอบแทนผู้ควบคุมงานตามวรรคหนึ่ง  ให้เป็นไปตามที่กระทรวงการคลังกําหนด 
มาตรา 102 การงดหรือลดค่าปรับให้แก่คู่สัญญา  หรือการขยายเวลาทําการตามสัญญา 
หรือข้อตกลง  ให้อยู่ในดุลพินิจของผู้มีอํานาจที่จะพิจารณาได้ตามจํานวนวันที่มีเหตุเกิดขึ้นจริง  เฉพาะในกรณี  
ดังต่อไปนี้ 
(1) เหตุเกิดจากความผิดหรือความบกพร่องของหน่วยงานของรัฐ 
(2) เหตุสุดวิสัย 
(3) เหตุเกิดจากพฤติการณ์อันหนึ่งอันใดที่คู่สัญญาไม่ต้องรับผิดตามกฎหมาย 
(4) เหตุอื่นตามที่กําหนดในกฎกระทรวง 
หลักเกณฑ์และวิธีการของดหรือลดค่าปรับให้แก่คู่สัญญา  หรือการขยายเวลาทําการตามสัญญา
หรือข้อตกลง  ให้เป็นไปตามระเบียบที่รัฐมนตรีกําหนด 
มาตรา 103  ในกรณีที่มีเหตุบอกเลิกสัญญาหรือข้อตกลงต่อไปนี้  ให้อยู่ในดุลพินิจของ 
ผู้มีอํานาจที่จะบอกเลิกสัญญาหรือข้อตกลงกับคู่สัญญา 
(1) เหตุตามที่กฎหมายกําหนด 
(2) เหตุอันเชื่อได้ว่าผู้ขายหรือผู้รับจ้างไม่สามารถส่งมอบงานหรือทํางานให้แล้วเสร็จได้ภายใน
ระยะเวลาที่กําหนด 
(3) เหตุอื่นตามที่กําหนดไว้ในพระราชบัญญัตินี้หรือในสัญญาหรือข้อตกลง 
(4) เหตุอื่นตามระเบียบที่รัฐมนตรีกําหนด 
การตกลงกับคู่สัญญาที่จะบอกเลิกสัญญาหรือข้อตกลง  ให้ผู้มีอํานาจพิจารณาได้เฉพาะในกรณี 
ที่เป็นประโยชน์แก่หน่วยงานของรัฐโดยตรงหรือเพื่อประโยชน์สาธารณะ  หรือเพื่อแก้ไขข้อเสียเปรียบของ
หน่วยงานของรัฐในการที่จะปฏิบัติตามสัญญาหรือข้อตกลงนั้นต่อไปในกรณีที่หน่วยงานของรัฐมิได้เป็นฝ่ายบอกเลิกสัญญาหรือข้อตกลง  หรือการบอกเลิกสัญญา 
หรือข้อตกลงนั้นเป็นกรณีที่หน่วยงานของรัฐมิได้เรียกค่าปรับ  แล้วแต่กรณี  หากคู่สัญญาเห็นว่า  หน่วยงานของรัฐ
ต้องรับผิดชดใช้ค่าเสียหาย  คู่สัญญาจะยื่นคําขอต่อหน่วยงานของรัฐให้พิจารณาชดใช้ค่าเสียหายก็ได้   
ในการนี้  หน่วยงานของรัฐต้องออกใบรับคําขอให้ไว้เป็นหลักฐานและพิจารณาคําขอนั้นโดยไม่ชักช้า   
เมื่อหน่วยงานของรัฐมีหนังสือแจ้งผลการพิจารณาเป็นเช่นใดแล้ว  หากคู่สัญญายังไม่พอใจในผลการพิจารณา
ก็ให้มีสิทธิฟ้องคดีต่อศาลเพื่อเรียกให้ชดใช้ค่าเสียหายตามสัญญาต่อไป  ทั้งนี้  หลักเกณฑ์  วิธีการ   
และระยะเวลาในการพิจารณาคําขอของหน่วยงานของรัฐ  ให้เป็นไปตามระเบียบที่รัฐมนตรีกําหนด   
ซึ่งอย่างน้อยต้องกําหนดให้หน่วยงานของรัฐแต่งตั้งคณะกรรมการขึ้นเพื่อพิจารณาค่าเสียหายและ 
การกําหนดวงเงินค่าเสียหายที่ต้องรายงานต่อกระทรวงการคลังเพื่อพิจารณาให้ความเห็นชอบ 
มาตรา 104 ในกรณีที่สัญญาหรือข้อตกลงเกี่ยวกับการจัดซื้อจัดจ้างเกิดจากกรณีที่หน่วยงาน
ของรัฐมิได้ปฏิบัติตามพระราชบัญญัตินี้  กฎกระทรวง  ระเบียบ  หรือประกาศที่ออกตามความในพระราชบัญญัตินี้  
ในส่วนที่ไม่เป็นสาระสําคัญหรือผิดพลาดไม่ร้ายแรง  หาทําให้สัญญาหรือข้อตกลงเกี่ยวกับการจัดซื้อจัดจ้างนั้น
เป็นโมฆะไม่ 
ให้คณะกรรมการนโยบายมีอํานาจประกาศในระบบเครือข่ายสารสนเทศของกรมบัญชีกลาง
กําหนดกรณีตัวอย่างที่ถือว่าเป็นส่วนที่เป็นสาระสําคัญหรือเป็นกรณีผิดพลาดอย่างร้ายแรง  หรือที่ไม่เป็น
สาระสําคัญหรือเป็นกรณีผิดพลาดไม่ร้ายแรงตามวรรคหนึ่ง   
ในกรณีที่มีปัญหาเกี่ยวกับความเป็นโมฆะของสัญญาหรือข้อตกลงตามวรรคหนึ่ง  ให้คู่สัญญา 
ฝ่ายหนึ่งฝ่ายใดเสนอเรื่องต่อคณะกรรมการนโยบายเป็นผู้วินิจฉัยชี้ขาด 
มาตรา 105 รายละเอียดวิธีการและขั้นตอนการบริหารสัญญาและการตรวจรับพัสดุที่ไม่ได้
บัญญัติไว้ในหมวดนี้  ให้เป็นไปตามระเบียบที่รัฐมนตรีกําหนด 
หมวด  11 
การประเมินผลการปฏิบัติงานของผู้ประกอบการ 
 
 
มาตรา 106 เพื่อประโยชน์ของหน่วยงานของรัฐ  ในการพิจารณาคัดเลือกผู้ยื่นข้อเสนอ 
ที่จะเข้ามาเป็นคู่สัญญากับหน่วยงานของรัฐให้เป็นไปอย่างมีประสิทธิภาพ  ให้หน่วยงานของรัฐประเมินผล
การปฏิบัติงานของผู้ประกอบการที่เข้าร่วมการจัดซื้อจัดจ้างกับหน่วยงานของรัฐ   
การประเมินผลการปฏิบัติงานตามวรรคหนึ่ง  ให้พิจารณาถึงความสามารถในการปฏิบัติงาน 
ให้แล้วเสร็จตามสัญญาของคู่สัญญาเป็นสําคัญ 
ผู้ประกอบการรายใดที่มีผลการประเมินไม่ผ่านเกณฑ์ที่กําหนด  จะถูกระงับการยื่นข้อเสนอ 
หรือทําสัญญากับหน่วยงานของรัฐไว้ชั่วคราว  จนกว่าจะมีผลการปฏิบัติงานเป็นไปตามเกณฑ์ที่กําหนดหลักเกณฑ์และวิธีการประเมินผลการปฏิบัติงานของผู้ประกอบการตามวรรคหนึ่ง  วรรคสอง   
และวรรคสาม  ให้เป็นไปตามระเบียบที่รัฐมนตรีกําหนด   
มาตรา 107 ผลการประเมินการปฏิบัติงานของผู้ประกอบการตามมาตรา  106  ให้เป็นส่วนหนึ่ง
ของเกณฑ์ในการพิจารณาคัดเลือกผู้ยื่นข้อเสนอกับหน่วยงานของรัฐ 
มาตรา 108 ในกรณีที่เห็นสมควร  รัฐมนตรีอาจออกระเบียบกําหนดการประเมินผล 
การปฏิบัติงานอื่นนอกเหนือจากความสามารถในการปฏิบัติงานให้แล้วเสร็จตามสัญญาก็ได้  เพื่อประโยชน์
ในการพัฒนาและปรับปรุงประสิทธิภาพการจัดซื้อจัดจ้างและการบริหารพัสดุภาครัฐให้มีประสิทธิภาพยิ่งขึ้น  
และให้นําบทบัญญัติมาตรา  106  วรรคสามและวรรคสี่  มาใช้บังคับกับการประเมินผลการปฏิบัติงานอื่น
โดยอนุโลม 
หมวด  12 
การทิ้งงาน 
 
 
มาตรา 109 ในกรณีที่ปรากฏว่าผู้ยื่นข้อเสนอหรือคู่สัญญาของหน่วยงานของรัฐกระทําการ
ดังต่อไปนี้  โดยไม่มีเหตุผลอันสมควร  ให้ถือว่าผู้ยื่นข้อเสนอหรือคู่สัญญานั้นกระทําการอันมีลักษณะเป็น
การทิ้งงาน 
(1) เป็นผู้ยื่นข้อเสนอที่ได้รับการคัดเลือกแล้วไม่ยอมไปทําสัญญาหรือข้อตกลงเป็นหนังสือ 
กับหน่วยงานของรัฐภายในเวลาที่กําหนด 
(2) คู่สัญญาของหน่วยงานของรัฐหรือผู้รับจ้างช่วงที่หน่วยงานของรัฐอนุญาตให้รับช่วงงานได้  
ไม่ปฏิบัติตามสัญญาหรือข้อตกลงเป็นหนังสือนั้น 
(3) เมื่อปรากฏว่าผู้ยื่นข้อเสนอหรือคู่สัญญาของหน่วยงานของรัฐกระทําการอันมีลักษณะเป็น
การขัดขวางการแข่งขันราคาอย่างเป็นธรรม  หรือกระทําการโดยไม่สุจริต 
(4) เมื่อปรากฏว่าผลการปฏิบัติตามสัญญาของที่ปรึกษาหรือผู้ให้บริการงานจ้างออกแบบ 
หรือควบคุมงานก่อสร้างมีข้อบกพร่อง  ผิดพลาด  หรือก่อให้เกิดความเสียหายแก่หน่วยงานของรัฐอย่างร้ายแรง 
(5) เมื่อปรากฏว่าผู้ให้บริการงานจ้างออกแบบหรือควบคุมงานก่อสร้างหรือผู้ประกอบการ 
งานก่อสร้างไม่ปฏิบัติตามมาตรา  88 
(6) การกระทําอื่นตามที่กําหนดในกฎกระทรวง 
ให้ปลัดกระทรวงการคลังเป็นผู้มีอํานาจสั่งให้ผู้ยื่นข้อเสนอหรือคู่สัญญาเป็นผู้ทิ้งงาน  และให้แจ้งเวียน
รายชื่อผู้ทิ้งงานให้หน่วยงานของรัฐทราบกับแจ้งเวียนในระบบเครือข่ายสารสนเทศของกรมบัญชีกลาง  
รวมทั้งแจ้งให้ผู้ทิ้งงานทราบด้วย 
ในกรณีที่นิติบุคคลเป็นผู้ทิ้งงาน  ถ้าการกระทําดังกล่าวเกิดจากหุ้นส่วนผู้จัดการ  กรรมการผู้จัดการ  
ผู้บริหาร  หรือผู้มีอํานาจในการดําเนินงานในกิจการของนิติบุคคลนั้น  ให้สั่งให้บุคคลดังกล่าวเป็นผู้ทิ้งงานด้วยหลักเกณฑ์และวิธีการพิจารณาสั่งให้ผู้ยื่นข้อเสนอหรือคู่สัญญาเป็นผู้ทิ้งงาน  และการแจ้งเวียน
รายชื่อผู้ทิ้งงาน  ให้เป็นไปตามระเบียบที่รัฐมนตรีกําหนด 
มาตรา 110 ผู้ที่ถูกสั่งให้เป็นผู้ทิ้งงานตามมาตรา  109  อาจร้องขอให้ได้รับการเพิกถอน
การเป็นผู้ทิ้งงานได้  โดยอย่างน้อยต้องเป็นไปตามหลักเกณฑ์  ดังต่อไปนี้ 
(1) เป็นผู้ที่มีฐานะการเงินมั่นคง   
(2) มีการชําระภาษีโดยถูกต้องตามกฎหมาย  และ   
(3) ได้พ้นกําหนดระยะเวลาการแจ้งเวียนรายชื่อให้เป็นผู้ทิ้งงานตามระเบียบที่รัฐมนตรีกําหนด 
หลักเกณฑ์และวิธีการในการขอเพิกถอนการเป็นผู้ทิ้งงานและการพิจารณาเพิกถอนการเป็นผู้ทิ้งงาน  
ให้เป็นไปตามระเบียบที่รัฐมนตรีกําหนด 
มาตรา 111 เมื่อได้มีการแจ้งเวียนรายชื่อผู้ทิ้งงานตามมาตรา  109  แล้ว  ห้ามหน่วยงานของรัฐ
ทําการจัดซื้อจัดจ้างกับผู้ทิ้งงานซึ่งรวมถึงนิติบุคคลที่ผู้ทิ้งงานเป็นหุ้นส่วนผู้จัดการ  กรรมการผู้จัดการ  
ผู้บริหาร  หรือผู้มีอํานาจในการดําเนินงานในกิจการของนิติบุคคลนั้นด้วย  เว้นแต่จะได้มีการเพิกถอน 
การเป็นผู้ทิ้งงานตามมาตรา  110  แล้ว 
หมวด  13 
การบริหารพัสดุ 
 
 
มาตรา 112 ให้หน่วยงานของรัฐจัดให้มีการควบคุมและดูแลพัสดุที่อยู่ในความครอบครอง
ให้มีการใช้และการบริหารพัสดุที่เหมาะสม  คุ้มค่า  และเกิดประโยชน์ต่อหน่วยงานของรัฐมากที่สุด 
มาตรา 113 การดําเนินการตามมาตรา  112  ซึ่งรวมถึงการเก็บ  การบันทึก  การเบิกจ่าย  
การยืม  การตรวจสอบ  การบํารุงรักษา  และการจําหน่ายพัสดุ  ให้เป็นไปตามระเบียบที่รัฐมนตรีกําหนด 
หมวด  14 
การอุทธรณ์ 
 
 
มาตรา 114 ผู้ซึ่งได้ยื่นข้อเสนอเพื่อทําการจัดซื้อจัดจ้างพัสดุกับหน่วยงานของรัฐมีสิทธิอุทธรณ์
เกี่ยวกับการจัดซื้อจัดจ้างพัสดุ  ในกรณีที่เห็นว่าหน่วยงานของรัฐมิได้ปฏิบัติให้เป็นไปตามหลักเกณฑ์ 
และวิธีการที่กําหนดในพระราชบัญญัตินี้  กฎกระทรวง  ระเบียบ  หรือประกาศที่ออกตามความในพระราชบัญญัตินี้  
เป็นเหตุให้ตนไม่ได้รับการประกาศผลเป็นผู้ชนะหรือไม่ได้รับการคัดเลือกเป็นคู่สัญญากับหน่วยงานของรัฐ 
มาตรา 115 ผู้มีสิทธิอุทธรณ์จะยื่นอุทธรณ์ในเรื่องดังต่อไปนี้ไม่ได้ 
(1) การเลือกใช้วิธีการจัดซื้อจัดจ้างหรือเกณฑ์ที่ใช้ในการพิจารณาผลการจัดซื้อจัดจ้าง 
ตามพระราชบัญญัตินี้ของหน่วยงานของรัฐ(2) การยกเลิกการจัดซื้อจัดจ้างตามมาตรา  67   
(3) การละเว้นการอ้างถึงพระราชบัญญัตินี้  กฎกระทรวง  ระเบียบ  หรือประกาศที่ออกตาม
พระราชบัญญัตินี้ในส่วนที่เกี่ยวข้องโดยตรงกับการจัดซื้อจัดจ้างในประกาศ  เอกสาร  หรือหนังสือเชิญชวน
ของหน่วยงานของรัฐ 
(4) กรณีอื่นตามที่กําหนดในกฎกระทรวง 
มาตรา 116 การอุทธรณ์ต้องทําเป็นหนังสือลงลายมือชื่อผู้อุทธรณ์ 
ในหนังสืออุทธรณ์ตามวรรคหนึ่ง  ต้องใช้ถ้อยคําสุภาพ  และระบุข้อเท็จจริงและเหตุผลอันเป็นเหตุ
แห่งการอุทธรณ์ให้ชัดเจน  พร้อมแนบเอกสารหลักฐานที่เกี่ยวข้องไปด้วย 
ในกรณีที่เห็นสมควร  รัฐมนตรีอาจออกระเบียบกําหนดวิธีการอุทธรณ์เป็นอย่างอื่นหรือรายละเอียด
เกี่ยวกับการอุทธรณ์อื่นด้วยก็ได้ 
มาตรา 117 ให้ผู้มีสิทธิอุทธรณ์ยื่นอุทธรณ์ต่อหน่วยงานของรัฐนั้นภายในเจ็ดวันทําการ 
นับแต่วันประกาศผลการจัดซื้อจัดจ้างในระบบเครือข่ายสารสนเทศของกรมบัญชีกลาง 
มาตรา 118 ให้หน่วยงานของรัฐพิจารณาและวินิจฉัยอุทธรณ์ให้แล้วเสร็จภายในเจ็ดวันทําการ
นับแต่วันที่ได้รับอุทธรณ์  ในกรณีที่เห็นด้วยกับอุทธรณ์ก็ให้ดําเนินการตามความเห็นนั้นภายในกําหนดเวลา
ดังกล่าว 
ในกรณีที่หน่วยงานของรัฐไม่เห็นด้วยกับอุทธรณ์  ไม่ว่าทั้งหมดหรือบางส่วนให้เร่งรายงานความเห็น
พร้อมเหตุผลไปยังคณะกรรมการพิจารณาอุทธรณ์ตามมาตรา  119  ภายในสามวันทําการนับแต่วันที่ 
ครบกําหนดตามวรรคหนึ่ง   
มาตรา 119 เมื่อได้รับรายงานจากหน่วยงานของรัฐตามมาตรา  118  ให้คณะกรรมการ
พิจารณาอุทธรณ์พิจารณาอุทธรณ์ให้แล้วเสร็จภายในสามสิบวันนับแต่วันที่ได้รับรายงานดังกล่าว   
หากเรื่องใดไม่อาจพิจารณาได้ทันในกําหนดนั้น  ให้คณะกรรมการพิจารณาอุทธรณ์ขยายระยะเวลาออกไปได้ 
ไม่เกินสองครั้ง  ครั้งละไม่เกินสิบห้าวันนับแต่วันที่ครบกําหนดเวลาดังกล่าว  และแจ้งให้ผู้อุทธรณ์และผู้ชนะ
การจัดซื้อจัดจ้างหรือผู้ได้รับการคัดเลือกทราบ   
ในกรณีที่คณะกรรมการพิจารณาอุทธรณ์เห็นว่าอุทธรณ์ฟังขึ้นและมีผลต่อการจัดซื้อจัดจ้าง 
อย่างมีนัยสําคัญ  ให้คณะกรรมการพิจารณาอุทธรณ์สั่งให้หน่วยงานของรัฐดําเนินการให้มีการจัดซื้อจัดจ้างใหม่  
หรือเริ่มจากขั้นตอนใดตามที่เห็นสมควร  ในกรณีที่คณะกรรมการพิจารณาอุทธรณ์เห็นว่าอุทธรณ์ฟังไม่ขึ้น
หรือไม่มีผลต่อการจัดซื้อจัดจ้างอย่างมีนัยสําคัญ  ให้แจ้งหน่วยงานของรัฐเพื่อทําการจัดซื้อจัดจ้างต่อไป 
การวินิจฉัยของคณะกรรมการพิจารณาอุทธรณ์ให้เป็นที่สุด 
ในกรณีที่พ้นกําหนดระยะเวลาพิจารณาอุทธรณ์ตามวรรคหนึ่งแล้ว  คณะกรรมการพิจารณาอุทธรณ์ 
ยังพิจารณาไม่แล้วเสร็จ  ให้ยุติเรื่อง  และให้คณะกรรมการพิจารณาอุทธรณ์แจ้งผู้อุทธรณ์และผู้ชนะ 
การจัดซื้อจัดจ้างหรือผู้ได้รับการคัดเลือกทราบ  พร้อมกับแจ้งให้หน่วยงานของรัฐทําการจัดซื้อจัดจ้างต่อไปผู้อุทธรณ์ผู้ใดไม่พอใจคําวินิจฉัยของคณะกรรมการพิจารณาอุทธรณ์  หรือการยุติเรื่องตามวรรคสี่  
และเห็นว่าหน่วยงานของรัฐต้องรับผิดชดใช้ค่าเสียหาย  ผู้นั้นมีสิทธิฟ้องคดีต่อศาลเพื่อเรียกให้หน่วยงานของรัฐ
ชดใช้ค่าเสียหายได้  แต่การฟ้องคดีดังกล่าวไม่มีผลกระทบต่อการจัดซื้อจัดจ้างที่หน่วยงานของรัฐได้ลงนาม
ในสัญญาจัดซื้อจัดจ้างนั้นแล้ว 
หมวด  15 
บทกําหนดโทษ 
 
 
มาตรา 120 ผู้ใดเป็นเจ้าหน้าที่หรือเป็นผู้มีอํานาจหน้าที่ในการดําเนินการเกี่ยวกับการจัดซื้อ
จัดจ้างหรือการบริหารพัสดุ  ปฏิบัติหรือละเว้นการปฏิบัติหน้าที่ในการจัดซื้อจัดจ้างหรือการบริหารพัสดุ
ตามพระราชบัญญัตินี้  กฎกระทรวง  ระเบียบ  หรือประกาศที่ออกตามความในพระราชบัญญัตินี้โดยมิชอบ
เพื่อให้เกิดความเสียหายแก่ผู้หนึ่งผู้ใด  หรือปฏิบัติหรือละเว้นการปฏิบัติหน้าที่ในการจัดซื้อจัดจ้าง 
หรือการบริหารพัสดุตามพระราชบัญญัตินี้  กฎกระทรวง  ระเบียบ  หรือประกาศที่ออกตามความในพระราชบัญญัตินี้
โดยทุจริต  ต้องระวางโทษจําคุกตั้งแต่หนึ่งปีถึงสิบปี  หรือปรับตั้งแต่ สองหมื่นบาทถึงสองแสนบาท หรือทั้งจําทั้งปรับ 
ผู้ใดเป็นผู้ใช้หรือผู้สนับสนุนในการกระทําความผิดตามวรรคหนึ่ง  ผู้นั้นต้องระวางโทษตามที่
กําหนดไว้สําหรับความผิดตามวรรคหนึ่ง 
มาตรา 121 ผู้ใดไม่ปฏิบัติตามคําสั่งของคณะกรรมการวินิจฉัยตามมาตรา  31  หรือคําสั่งของ
คณะกรรมการพิจารณาอุทธรณ์ตามมาตรา  45  และคณะกรรมการวินิจฉัยหรือคณะกรรมการพิจารณาอุทธรณ์  
แล้วแต่กรณี  พิจารณาแล้วเห็นว่าเป็นการไม่ปฏิบัติตามคําสั่งโดยไม่มีเหตุผลอันสมควร  ผู้นั้นมีความผิด
ฐานขัดคําสั่งเจ้าพนักงานตามประมวลกฎหมายอาญาให้ดําเนินคดีแก่ผู้นั้นต่อไป 
บทเฉพาะกาล 
 
 
มาตรา 122 ให้ระเบียบสํานักนายกรัฐมนตรี  ว่าด้วยการพัสดุ  พ.ศ.  2535  และระเบียบ
สํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  และบรรดาระเบียบ  
ข้อบังคับ  ประกาศ  ข้อบัญญัติ  และข้อกําหนดใด ๆ  เกี่ยวกับพัสดุ  การจัดซื้อจัดจ้าง  หรือการบริหารพัสดุ
ของหน่วยงานของรัฐอื่นที่ไม่อยู่ภายใต้บังคับของระเบียบสํานักนายกรัฐมนตรี  ว่าด้วยการพัสดุ  พ.ศ.  2535  
หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  แล้วแต่กรณี  
รวมทั้งมติคณะรัฐมนตรีที่เกี่ยวกับพัสดุ  การจัดซื้อจัดจ้าง  หรือการบริหารพัสดุของหน่วยงานของรัฐ   
ยังคงใช้บังคับได้ต่อไปเท่าที่ไม่ขัดหรือแย้งกับพระราชบัญญัตินี้จนกว่าจะมีกฎกระทรวง  ระเบียบ  หรือประกาศ
ในเรื่องนั้น ๆ  ตามพระราชบัญญัตินี้ใช้บังคับการดําเนินการออกกฎกระทรวง  ระเบียบ  หรือประกาศตามวรรคหนึ่ง  ให้ดําเนินการให้แล้วเสร็จ
ภายในหนึ่งปีนับแต่วันที่พระราชบัญญัตินี้ใช้บังคับ  หากไม่สามารถดําเนินการได้ให้รัฐมนตรีรายงานเหตุผล
ที่ไม่อาจดําเนินการได้ต่อคณะรัฐมนตรีเพื่อทราบ 
มาตรา 123 ในกรณีที่ไม่อาจนําระเบียบสํานักนายกรัฐมนตรี  ว่าด้วยการพัสดุ  พ.ศ.  2535  
หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  หรือบรรดา
ระเบียบ  ข้อบังคับ  ประกาศ  ข้อบัญญัติ  และข้อกําหนดใด ๆ  เกี่ยวกับพัสดุ  การจัดซื้อจัดจ้าง   
หรือการบริหารพัสดุของหน่วยงานของรัฐอื่นที่ไม่อยู่ภายใต้บังคับของระเบียบสํานักนายกรัฐมนตรี   
ว่าด้วยการพัสดุ  พ.ศ.  2535  หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  
พ.ศ.  2549  แล้วแต่กรณี  รวมทั้งมติคณะรัฐมนตรีที่เกี่ยวกับพัสดุ  การจัดซื้อจัดจ้าง  หรือการบริหารพัสดุ
ของหน่วยงานของรัฐ  มาใช้บังคับในเรื่องใดได้ตามมาตรา  122  การดําเนินการของหน่วยงานของรัฐ 
ในเรื่องนั้นให้เป็นไปตามที่คณะกรรมการนโยบายกําหนด  ทั้งนี้  ในกรณีที่ยังไม่มีการแต่งตั้งกรรมการ
ผู้ทรงคุณวุฒิ  ให้คณะกรรมการนโยบายประกอบด้วยกรรมการทั้งหมดเท่าที่มีอยู่จนกว่าจะมีการแต่งตั้ง
กรรมการผู้ทรงคุณวุฒิ 
มาตรา 124 ในกรณีที่คณะกรรมการนโยบายยังมิได้ออกประกาศตามความในมาตรา  7  
วรรคสอง  หรือคณะกรรมการนโยบายได้ออกประกาศตามความในมาตรา  7  วรรคสอง  แล้ว  แต่หน่วยงานของรัฐ
ยังมิได้ออกกฎหรือระเบียบตามความในมาตรา  7  วรรคสี่  การจัดซื้อจัดจ้างตามมาตรา  7  (1)  (2)  และ  (3)  
ให้เป็นไปตามระเบียบสํานักนายกรัฐมนตรี  ว่าด้วยการพัสดุ  พ.ศ.  2535  และระเบียบสํานักนายกรัฐมนตรี  
ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  และบรรดาระเบียบ  ข้อบังคับ  ประกาศ  
ข้อบัญญัติ  หรือข้อกําหนดใด ๆ  เกี่ยวกับพัสดุ  การจัดซื้อจัดจ้าง  หรือการบริหารพัสดุของหน่วยงาน 
ของรัฐอื่นที่ไม่อยู่ภายใต้บังคับของระเบียบสํานักนายกรัฐมนตรี  ว่าด้วยการพัสดุ  พ.ศ.  2535   
หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  แล้วแต่กรณี  
รวมทั้งมติคณะรัฐมนตรีที่เกี่ยวกับพัสดุ  การจัดซื้อจัดจ้าง  หรือการบริหารพัสดุของหน่วยงานของรัฐ  
จนกว่าจะมีประกาศที่ออกตามความในมาตรา  7  วรรคสอง  หรือกฎหรือระเบียบที่ออกตามความ 
ในมาตรา  7  วรรคสี่  แล้วแต่กรณี  ใช้บังคับ 
ในกรณีที่คณะกรรมการนโยบายได้ออกประกาศตามความในมาตรา  7  วรรคสอง  แล้ว   
แต่หน่วยงานของรัฐใดยังมิได้ออกกฎหรือระเบียบตามความในมาตรา  7  วรรคสี่  หากหน่วยงานของรัฐนั้น
มิได้ออกกฎหรือระเบียบตามความในมาตรา  7  วรรคสี่  ภายในหนึ่งร้อยแปดสิบวันนับแต่วันที่ประกาศของ
คณะกรรมการนโยบายที่ออกตามความในมาตรา  7  วรรคสอง  ใช้บังคับ  การจัดซื้อจัดจ้างตามมาตรา  7  (1)  
(2)  หรือ  (3)  แล้วแต่กรณี  ของหน่วยงานของรัฐนั้นให้ดําเนินการตามพระราชบัญญัตินี้ 
มาตรา 125 ในวาระเริ่มแรก  ให้คณะกรรมการราคากลางออกประกาศกําหนดหลักเกณฑ์
และวิธีการกําหนดราคากลางและการขึ้นทะเบียนผู้ประกอบการที่มีสิทธิเป็นผู้ยื่นข้อเสนอต่อหน่วยงานของรัฐ
ตามมาตรา  34  (1)  และ  (7  )  ให้แล้วเสร็จภายในเก้าสิบวันนับแต่วันที่พระราชบัญญัตินี้ใช้บังคับในระหว่างที่ยังไม่มีประกาศตามวรรคหนึ่ง  ให้นําหลักเกณฑ์และรายละเอียดประกอบการคํานวณ
ราคากลางงานก่อสร้างที่คณะกรรมการกํากับหลักเกณฑ์และตรวจสอบราคากลางงานก่อสร้างซึ่งคณะรัฐมนตรี
แต่งตั้งหรือหลักเกณฑ์อื่นของหน่วยงานของรัฐได้กําหนดไว้ก่อนวันที่พระราชบัญญัตินี้ใช้บังคับ   
มาใช้บังคับโดยให้ถือเป็นหลักเกณฑ์และวิธีการกําหนดราคากลางตามพระราชบัญญัตินี้จนกว่าจะมีประกาศ
ตามวรรคหนึ่ง  และให้คณะกรรมการกํากับหลักเกณฑ์และตรวจสอบราคากลางงานก่อสร้างซึ่งคณะรัฐมนตรีแต่งตั้ง  
ยังคงปฏิบัติหน้าที่ต่อไปจนกว่าคณะกรรมการราคากลางตามพระราชบัญญัตินี้เข้ารับหน้าที่ 
มาตรา 126 ในวาระเริ่มแรก  ให้คณะกรรมการ  ค.ป.ท.  ประกาศกําหนดแนวทางและวิธีการ
ในการดําเนินงานโครงการความร่วมมือป้องกันการทุจริตในการจัดซื้อจัดจ้างภาครัฐแบบของข้อตกลงคุณธรรม
และแบบรายงานของผู้สังเกตการณ์  การคัดเลือกโครงการการจัดซื้อจัดจ้าง  และการคัดเลือกผู้สังเกตการณ์
ตามมาตรา  39  (1)  (2)  (3)  และ  (4)  ให้แล้วเสร็จโดยเร็ว 
ในระหว่างการดําเนินการตามวรรคหนึ่ง  ให้นําแนวทางการดําเนินงานโครงการความร่วมมือป้องกัน
การทุจริตในการจัดซื้อจัดจ้างภาครัฐ  แบบของข้อตกลงคุณธรรมและแบบรายงานของผู้สังเกตการณ์   
การคัดเลือกโครงการการจัดซื้อจัดจ้าง  และการคัดเลือกผู้สังเกตการณ์ที่คณะกรรมการความร่วมมือป้องกัน
การทุจริตซึ่งคณะรัฐมนตรีแต่งตั้งได้กําหนดไว้ก่อนวันที่พระราชบัญญัตินี้ใช้บังคับ  มาใช้บังคับโดยให้ถือเป็น
แนวทางและวิธีการในการดําเนินงานโครงการความร่วมมือป้องกันการทุจริตในการจัดซื้อจัดจ้างภาครัฐ  
แบบของข้อตกลงคุณธรรมและแบบรายงานของผู้สังเกตการณ์  การคัดเลือกโครงการการจัดซื้อจัดจ้าง   
และการคัดเลือกผู้สังเกตการณ์ตามมาตรา  39  (1)  (2)  (3)  และ  (4)  และให้คณะกรรมการความร่วมมือ
ป้องกันการทุจริตซึ่งคณะรัฐมนตรีแต่งตั้ง  ยังคงปฏิบัติหน้าที่ต่อไปจนกว่าคณะกรรมการ  ค.ป.ท.   
ตามพระราชบัญญัตินี้เข้ารับหน้าที่ 
มาตรา 127 ให้คณะกรรมการว่าด้วยการพัสดุตามระเบียบสํานักนายกรัฐมนตรี  ว่าด้วยการพัสดุ  
พ.ศ.  2535  และคณะกรรมการว่าด้วยการพัสดุด้วยวิธีการทางอิเล็กทรอนิกส์  ตามระเบียบสํานักนายกรัฐมนตรี  
ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  รวมทั้งคณะกรรมการตามระเบียบ  ข้อบังคับ  
ประกาศ  ข้อบัญญัติ  หรือข้อกําหนดใด ๆ  ของหน่วยงานของรัฐอื่นที่ไม่อยู่ภายใต้บังคับของระเบียบ 
สํานักนายกรัฐมนตรี  ว่าด้วยการพัสดุ  พ.ศ.  2535  หรือระเบียบสํานักนายกรัฐมนตรี  ว่าด้วยการพัสดุ
ด้วยวิธีการทางอิเล็กทรอนิกส์  พ.ศ.  2549  แล้วแต่กรณี  ยังคงปฏิบัติหน้าที่ต่อไปจนกว่าคณะกรรมการนโยบาย  
คณะกรรมการวินิจฉัย  หรือคณะกรรมการพิจารณาอุทธรณ์  แล้วแต่กรณี  ตามพระราชบัญญัตินี้เข้ารับหน้าที่ 
ในกรณีที่คณะกรรมการวินิจฉัยตามพระราชบัญญัตินี้เข้ารับหน้าที่แล้ว  แต่ยังไม่มีกฎกระทรวง  
ระเบียบ  หรือประกาศที่ออกตามความในพระราชบัญญัตินี้ใช้บังคับ  ให้หน้าที่ในการตีความและวินิจฉัยปัญหา
เกี่ยวกับการปฏิบัติตามระเบียบสํานักนายกรัฐมนตรี  ว่าด้วยการพัสดุ  พ.ศ.  2535  และระเบียบ 
สํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  และบรรดาระเบียบ  
ข้อบังคับ  ประกาศ  ข้อบัญญัติ  และข้อกําหนดใด ๆ  เกี่ยวกับพัสดุ  การจัดซื้อจัดจ้าง  หรือการบริหารพัสดุของหน่วยงานของรัฐอื่นที่ไม่อยู่ภายใต้บังคับของระเบียบสํานักนายกรัฐมนตรี  ว่าด้วยการพัสดุ  พ.ศ.  2535  
หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  ยังคงเป็นของ
คณะกรรมการว่าด้วยการพัสดุและคณะกรรมการว่าด้วยการพัสดุด้วยวิธีการทางอิเล็กทรอนิกส์  รวมทั้ง
คณะกรรมการตามระเบียบ  ข้อบังคับ  ประกาศ  ข้อบัญญัติ  หรือข้อกําหนดใด ๆ  ของหน่วยงานของรัฐนั้น  
เว้นแต่หน้าที่ในการตีความและวินิจฉัยปัญหาว่าบรรดาระเบียบ  ข้อบังคับ  ประกาศ  หรือข้อกําหนดดังกล่าว
ขัดหรือแย้งกับพระราชบัญญัตินี้หรือเป็นไปตามแนวทางของพระราชบัญญัตินี้หรือไม่  ให้เป็นหน้าที่ของ
คณะกรรมการวินิจฉัยตามพระราชบัญญัตินี้ 
ให้นําความในวรรคสองมาใช้บังคับกับกรณีที่คณะกรรมการราคากลางและคณะกรรมการ  ค.ป.ท.  
ตามพระราชบัญญัตินี้เข้ารับหน้าที่แล้ว  แต่ยังมิได้ออกประกาศตามความในพระราชบัญญัตินี้โดยอนุโลม 
มาตรา 128 การจัดซื้อจัดจ้างหรือการบริหารพัสดุที่ได้ดําเนินการตามระเบียบสํานักนายกรัฐมนตรี  
ว่าด้วยการพัสดุ  พ.ศ.  2535  หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  
พ.ศ.  2549  หรือระเบียบ  ข้อบังคับ  ประกาศ  ข้อบัญญัติ  หรือข้อกําหนดใด ๆ  เกี่ยวกับพัสดุ  การจัดซื้อจัดจ้าง  
หรือการบริหารพัสดุของหน่วยงานของรัฐอื่นที่ไม่อยู่ภายใต้บังคับของระเบียบสํานักนายกรัฐมนตรี   
ว่าด้วยการพัสดุ  พ.ศ.  2535  หรือระเบียบสํานักนายกรัฐมนตรี  ว่าด้วยการพัสดุด้วยวิธีการทางอิเล็กทรอนิกส์  
พ.ศ.  2549  แล้วแต่กรณี  รวมทั้งมติคณะรัฐมนตรีที่เกี่ยวกับพัสดุ  การจัดซื้อจัดจ้าง  หรือการบริหารพัสดุของ
หน่วยงานของรัฐก่อนวันที่พระราชบัญญัตินี้ใช้บังคับและการตรวจรับและจ่ายเงินยังไม่แล้วเสร็จ  ให้ดําเนินการ
ตามระเบียบสํานักนายกรัฐมนตรี  ว่าด้วยการพัสดุ  พ.ศ.  2535  หรือระเบียบสํานักนายกรัฐมนตรี   
ว่าด้วยการพัสดุด้วยวิธีการทางอิเล็กทรอนิกส์  พ.ศ.  2549  หรือระเบียบ  ข้อบังคับ  ประกาศ  ข้อบัญญัติ  
หรือข้อกําหนดใด ๆ  เกี่ยวกับพัสดุ  การจัดซื้อจัดจ้าง  หรือการบริหารพัสดุของหน่วยงานของรัฐดังกล่าว  
รวมทั้งมติคณะรัฐมนตรีที่เกี่ยวกับพัสดุ  การจัดซื้อจัดจ้าง  หรือการบริหารพัสดุของหน่วยงานของรัฐต่อไป  
เว้นแต่ในกรณีที่การจัดซื้อจัดจ้างหรือการบริหารพัสดุดังกล่าวยังไม่ได้ประกาศในระบบเครือข่ายสารสนเทศของ
กรมบัญชีกลางหรือของหน่วยงานของรัฐเพื่อให้ผู้ประกอบการเข้ายื่นข้อเสนอต่อหน่วยงานของรัฐหรือในกรณี 
ที่มีการยกเลิกการจัดซื้อจัดจ้างหรือการบริหารพัสดุดังกล่าว  การจัดซื้อจัดจ้างหรือการบริหารพัสดุนั้น 
หรือการจัดซื้อจัดจ้างหรือการบริหารพัสดุครั้งใหม่  แล้วแต่กรณี  ให้ดําเนินการตามพระราชบัญญัตินี้ 
มาตรา 129 ในวาระเริ่มแรก  ให้กรมบัญชีกลางจัดให้มีการขึ้นทะเบียนผู้ประกอบการที่มี
คุณสมบัติเป็นผู้ยื่นข้อเสนอในงานก่อสร้างของหน่วยงานของรัฐตามมาตรา  51  วรรคหนึ่ง  ให้แล้วเสร็จ
โดยเร็วนับแต่วันที่คณะกรรมการราคากลางกําหนดสาขาของงานก่อสร้างตามมาตรา  51  วรรคหนึ่ง  
หรือนับแต่วันที่คณะกรรมการราคากลางกําหนดวงเงินของสาขาของงานก่อสร้างหรือกําหนดให้ต้องใช้ 
ผู้ประกอบวิชาชีพในสาขาใดตามมาตรา  51  วรรคสอง  แล้วแต่กรณี 
ในระหว่างที่การขึ้นทะเบียนผู้ประกอบการที่มีคุณสมบัติเป็นผู้ยื่นข้อเสนอในงานก่อสร้างของ
หน่วยงานของรัฐตามวรรคหนึ่งยังไม่แล้วเสร็จ  ให้หน่วยงานของรัฐได้รับยกเว้นไม่ต้องปฏิบัติตามมาตรา  51  
วรรคหนึ่ง  หรือวรรคสอง  แล้วแต่กรณี  เว้นแต่ในกรณีที่หน่วยงานของรัฐใดมีการจัดทําบัญชีผู้ประกอบการงานก่อสร้างที่มีคุณสมบัติเบื้องต้นไว้แล้วก่อนวันที่พระราชบัญญัตินี้ใช้บังคับ  ให้หน่วยงานของรัฐนั้นใช้บัญชี
ผู้ประกอบการงานก่อสร้างที่มีคุณสมบัติเบื้องต้นที่หน่วยงานของรัฐได้จัดทําไว้แล้วต่อไปโดยให้ถือเป็น 
การขึ้นทะเบียนผู้ประกอบการที่มีคุณสมบัติเป็นผู้ยื่นข้อเสนอในงานก่อสร้างของหน่วยงานของรัฐ 
ตามมาตรา  51  วรรคหนึ่ง  จนกว่าจะมีการประกาศรายชื่อผู้ประกอบการที่มีคุณสมบัติเป็นผู้ยื่นข้อเสนอ
ในงานก่อสร้างของหน่วยงานของรัฐตามมาตรา  53  วรรคหนึ่ง 
มาตรา 130 รายชื่อที่ปรึกษาที่ได้ขึ้นทะเบียนไว้กับศูนย์ข้อมูลที่ปรึกษา  กระทรวงการคลัง  
ตามระเบียบสํานักนายกรัฐมนตรี  ว่าด้วยการพัสดุ  พ.ศ.  2535  ก่อนวันที่พระราชบัญญัตินี้ใช้บังคับ   
ให้ถือว่าเป็นรายชื่อที่ปรึกษาที่ได้ขึ้นทะเบียนไว้กับศูนย์ข้อมูลที่ปรึกษา  กระทรวงการคลัง  ตามพระราชบัญญัตินี้ 
มาตรา 131 รายชื่อผู้ทิ้งงานตามระเบียบสํานักนายกรัฐมนตรี  ว่าด้วยการพัสดุ  พ.ศ.  2535  
ที่มีอยู่ก่อนวันที่พระราชบัญญัตินี้ใช้บังคับ  ให้ถือว่าเป็นรายชื่อผู้ทิ้งงานตามพระราชบัญญัตินี้ 
การดําเนินการเพื่อสั่งให้เป็นผู้ทิ้งงานด้วยเหตุแห่งการกระทําอันมีลักษณะเป็นผู้ทิ้งงาน 
ตามระเบียบสํานักนายกรัฐมนตรี  ว่าด้วยการพัสดุ  พ.ศ.  2535  ก่อนวันที่พระราชบัญญัตินี้ใช้บังคับ   
ให้ดําเนินการเพื่อสั่งให้เป็นผู้ทิ้งงานด้วยเหตุแห่งการกระทําอันมีลักษณะเป็นผู้ทิ้งงานตามพระราชบัญญัตินี้ 
มาตรา 132 ให้กระทรวงการคลัง  กรมบัญชีกลาง  สํานักงาน  ก.พ.ร.  สํานักงาน  ก.พ.  
สํานักงบประมาณ  และหน่วยงานอื่นที่เกี่ยวข้องร่วมกันจัดทําโครงสร้างกรมบัญชีกลาง  กรอบอัตรากําลัง
ข้าราชการและพนักงานราชการ  และกําหนดงบประมาณ  รวมทั้งการดําเนินการอื่นใดอันจําเป็น  เพื่อรองรับ
การดําเนินการตามอํานาจหน้าที่ของกรมบัญชีกลางตามพระราชบัญญัตินี้  ภายในหกสิบวันนับแต่วันที่
พระราชบัญญัตินี้ใช้บังคับ 
 
ผู้รับสนองพระราชโองการ 
พลเอก  ประยุทธ์  จันทร์โอชา 
นายกรัฐมนตรีหมายเหตุ  :-  เหตุผลในการประกาศใช้พระราชบัญญัติฉบับนี้  คือ  เพื่อให้การดําเนินการจัดซื้อจัดจ้าง 
และการบริหารพัสดุภาครัฐมีกรอบการปฏิบัติงานที่เป็นมาตรฐานเดียวกัน  โดยการกําหนดเกณฑ์มาตรฐานกลาง  
เพื่อให้หน่วยงานของรัฐทุกแห่งนําไปใช้เป็นหลักปฏิบัติ  โดยมุ่งเน้นการเปิดเผยข้อมูลต่อสาธารณชนให้มากที่สุด  
เพื่อให้เกิดความโปร่งใสและเปิดโอกาสให้มีการแข่งขันอย่างเป็นธรรม  มีการดําเนินการจัดซื้อจัดจ้างที่คํานึงถึง
วัตถุประสงค์ของการใช้งานเป็นสําคัญซึ่งจะก่อให้เกิดความคุ้มค่าในการใช้จ่ายเงิน  มีการวางแผนการดําเนินงาน  
และมีการประเมินผลการปฏิบัติงานซึ่งจะทําให้การจัดซื้อจัดจ้างมีประสิทธิภาพและประสิทธิผล  รวมทั้งเพื่อให้เป็นไป
ตามหลักธรรมาภิบาล  มีการส่งเสริมให้ภาคประชาชนมีส่วนร่วมในการตรวจสอบการจัดซื้อจัดจ้างภาครัฐซึ่งเป็น
มาตรการหนึ่งเพื่อป้องกันปัญหาการทุจริตและประพฤติมิชอบในการจัดซื้อจัดจ้างภาครัฐ  ประกอบกับ 
มาตรการอื่น ๆ  เช่น  การจัดซื้อจัดจ้างด้วยวิธีการทางอิเล็กทรอนิกส์  ซึ่งจะทําให้เกิดความโปร่งใสในการดําเนินการ
จัดซื้อจัดจ้างภาครัฐ  อันจะเป็นการสร้างความเชื่อมั่นให้กับสาธารณชนและก่อให้เกิดผลดีกับการจัดซื้อจัดจ้าง
ภาครัฐให้เป็นที่ยอมรับโดยทั่วไป  จึงจําเป็นต้องตราพระราชบัญญัตินี้
