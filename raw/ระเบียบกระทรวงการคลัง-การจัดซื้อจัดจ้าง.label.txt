{
"name":"ระเบียบกระทรวงการคลัง ว่าด้วยการจัดซื้อจัดจ้างและการบริหารพัสดุภาครัฐ พ.ศ.  2560",
"mode":"split",
"prefix":"ข้อ"
}

ระเบียบกระทรวงการคลัง 
ว่าด้วยการจัดซื้อจัดจ้างและการบริหารพัสดุภาครัฐ 
พ.ศ.  2560 
 
 
โดยที่เป็นการสมควรมีระเบียบว่าด้วยการจัดซื้อจัดจ้างและการบริหารพัสดุภาครัฐ  เพื่อกําหนด
หลักเกณฑ์  วิธีการ  และแนวทางปฏิบัติเกี่ยวกับการจัดซื้อจัดจ้างและการบริหารพัสดุภาครัฐ   
ให้เหมาะสมสอดคล้องกับพระราชบัญญัติการจัดซื้อจัดจ้างและการบริหารพัสดุภาครัฐ  พ.ศ.  2560   
อาศัยอํานาจตามความในมาตรา  5  วรรคหนึ่ง  มาตรา  11  วรรคสอง  มาตรา  12  วรรคสอง  
มาตรา  15  มาตรา  25  วรรคสี่  มาตรา  43  วรรคสาม  มาตรา  56  วรรคสี่  มาตรา  57  มาตรา  58  
วรรคสอง  มาตรา  59  วรรคสอง  มาตรา  60  วรรคสอง  มาตรา  61  วรรคสอง  มาตรา  62   
วรรคสามและวรรคสี่  มาตรา  65  วรรคสามและวรรคหก  มาตรา  67  วรรคหนึ่ง  (2)  มาตรา  68  
มาตรา  70  วรรคสาม  มาตรา  71  มาตรา  72  มาตรา  74  วรรคสอง  มาตรา  76  วรรคสอง  
มาตรา  77  มาตรา  78  มาตรา  84  มาตรา  85  มาตรา  86  มาตรา  88  มาตรา  89  วรรคสอง  
มาตรา  91  มาตรา  92  มาตรา  99  มาตรา  100  วรรคสอง  มาตรา  101  วรรคสอง   
มาตรา  102  วรรคสอง  มาตรา  103  วรรคหนึ่ง  (4)  และวรรคสาม  มาตรา  105  มาตรา  106  วรรคสี่  
มาตรา  108  มาตรา  109  วรรคสี่  มาตรา  110  วรรคหนึ่ง  (3)  และวรรคสอง  และมาตรา  113  
แห่งพระราชบัญญัติการจัดซื้อจัดจ้างและการบริหารพัสดุภาครัฐ  พ.ศ.  2560  รัฐมนตรีว่าการ
กระทรวงการคลังจึงวางระเบียบไว้  ดังต่อไปนี้   
ข้อ 1 ระเบียบนี้เรียกว่า  “ระเบียบกระทรวงการคลังว่าด้วยการจัดซื้อจัดจ้างและการบริหาร
พัสดุภาครัฐ  พ.ศ.  2560” 
ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป   
ข้อ 3 ให้รัฐมนตรีว่าการกระทรวงการคลัง  เป็นผู้รักษาการตามระเบียบนี้ 
 
 
ข้อ 4 ในระเบียบนี้ 
“หัวหน้าหน่วยงานของรัฐ”  หมายความว่า  ผู้ดํารงตําแหน่งในหน่วยงานของรัฐ  ดังต่อไปนี้ 
(1) ราชการส่วนกลาง  หมายถึง  อธิบดี  หรือหัวหน้าส่วนราชการที่เรียกชื่ออย่างอื่นและมีฐานะ
เป็นนิติบุคคล(2) ราชการส่วนภูมิภาค  หมายถึง  ผู้ว่าราชการจังหวัด 
(3) ราชการส่วนท้องถิ่น  หมายถึง  นายกองค์การบริหารส่วนจังหวัด  นายกเทศมนตรี  
นายกองค์การบริหารส่วนตําบล  ผู้ว่าราชการกรุงเทพมหานคร  นายกเมืองพัทยา  หรือผู้ดํารงตําแหน่ง 
ที่เรียกชื่ออย่างอื่นที่มีฐานะเทียบเท่า 
(4) รัฐวิสาหกิจ  หมายถึง  ผู้ว่าการ  ผู้อํานวยการ  กรรมการผู้จัดการใหญ่  หรือผู้ดํารงตําแหน่ง 
ที่เรียกชื่ออย่างอื่นที่มีฐานะเทียบเท่า 
(5) องค์การมหาชน  หมายถึง  ผู้อํานวยการ  หรือผู้ดํารงตําแหน่งที่เรียกชื่ออย่างอื่นที่มีฐานะ
เทียบเท่า 
(6) องค์กรอิสระ  หมายถึง  เลขาธิการคณะกรรมการการเลือกตั้ง  เลขาธิการสํานักงาน
ผู้ตรวจการแผ่นดิน  เลขาธิการคณะกรรมการป้องกันและปราบปรามการทุจริตแห่งชาติ  ผู้ว่าการ 
ตรวจเงินแผ่นดิน  เลขาธิการคณะกรรมการสิทธิมนุษยชนแห่งชาติ 
(7) องค์กรตามรัฐธรรมนูญ  หมายถึง  อัยการสูงสุด 
(8) หน่วยธุรการของศาล  หมายถึง  เลขาธิการสํานักงานศาลยุติธรรม  เลขาธิการสํานักงาน
ศาลปกครอง  เลขาธิการสํานักงานศาลรัฐธรรมนูญ   
(9) มหาวิทยาลัยในกํากับของรัฐ  หมายถึง  อธิการบดี   
(10) หน่วยงานสังกัดรัฐสภาหรือในกํากับของรัฐสภา  หมายถึง  เลขาธิการวุฒิสภา  เลขาธิการ
สภาผู้แทนราษฎร  เลขาธิการสถาบันพระปกเกล้า  เลขาธิการสํานักงานสภาพัฒนาการเมือง 
(11) หน่วยงานอิสระของรัฐ  หมายถึง  เลขาธิการ  หรือผู้ดํารงตําแหน่งที่เรียกชื่ออย่างอื่น 
ที่มีฐานะเทียบเท่า 
(12) หน่วยงานอื่นตามที่กําหนดในกฎกระทรวง  หมายถึง  ผู้บริหารสูงสุดของหน่วยงาน   
ตามกฎหมายจัดตั้งหน่วยงานนั้น 
“หัวหน้าเจ้าหน้าที่”  หมายความว่า  ผู้ดํารงตําแหน่งหัวหน้าสายงานซึ่งปฏิบัติงานเกี่ยวกับ 
การจัดซื้อจัดจ้างหรือการบริหารพัสดุตามที่กฎหมายเกี่ยวกับการบริหารงานบุคคลของหน่วยงานของรัฐ
นั้นกําหนด  หรือผู้ที่ได้รับมอบหมายจากหัวหน้าหน่วยงานของรัฐให้เป็นหัวหน้าเจ้าหน้าที่ 
“ผู้มีผลประโยชน์ร่วมกัน”  หมายความว่า  บุคคลธรรมดาหรือนิติบุคคลที่เข้าเสนอราคา   
หรือเข้ายื่นข้อเสนอในการจัดซื้อจัดจ้างต่อหน่วยงานของรัฐใด  เป็นผู้มีส่วนได้เสียไม่ว่าโดยทางตรง 
หรือทางอ้อมในกิจการของบุคคลธรรมดาหรือนิติบุคคลอื่นที่เข้าเสนอราคาหรือเข้ายื่นข้อเสนอต่อ
หน่วยงานของรัฐนั้นในคราวเดียวกัน 
การมีส่วนได้เสียไม่ว่าโดยทางตรงหรือทางอ้อมของบุคคลธรรมดาหรือนิติบุคคลดังกล่าวข้างต้น  
ได้แก่  การที่บุคคลธรรมดาหรือนิติบุคคลดังกล่าวมีความสัมพันธ์กันในลักษณะ  ดังต่อไปนี้ 
(1) มีความสัมพันธ์กันในเชิงบริหาร  โดยผู้จัดการ  หุ้นส่วนผู้จัดการ  กรรมการผู้จัดการ  
ผู้บริหาร  หรือผู้มีอํานาจในการดําเนินงานในกิจการของบุคคลธรรมดาหรือของนิติบุคคลรายหนึ่ง 
มีอํานาจหรือสามารถใช้อํานาจในการบริหารจัดการกิจการของบุคคลธรรมดา  หรือของนิติบุคคลอีกรายหนึ่ง
หรือหลายราย  ที่เข้าเสนอราคาหรือเข้ายื่นข้อเสนอต่อหน่วยงานของรัฐนั้นในคราวเดียวกัน(2) มีความสัมพันธ์กันในเชิงทุน  โดยผู้เป็นหุ้นส่วนในห้างหุ้นส่วนสามัญ  หรือผู้เป็นหุ้นส่วน 
ไม่จํากัดความรับผิดในห้างหุ้นส่วนจํากัด  หรือผู้ถือหุ้นรายใหญ่ในบริษัทจํากัดหรือบริษัทมหาชนจํากัด  
เป็นหุ้นส่วนในห้างหุ้นส่วนสามัญหรือห้างหุ้นส่วนจํากัด  หรือเป็นผู้ถือหุ้นรายใหญ่ในบริษัทจํากัด 
หรือบริษัทมหาชนจํากัดอีกรายหนึ่งหรือหลายราย  ที่เข้าเสนอราคาหรือเข้ายื่นข้อเสนอต่อหน่วยงานของรัฐ
นั้นในคราวเดียวกัน 
คําว่า  “ผู้ถือหุ้นรายใหญ่”  ให้หมายความว่า  ผู้ถือหุ้นซึ่งถือหุ้นเกินกว่าร้อยละยี่สิบห้า 
ในกิจการนั้นหรือในอัตราอื่นตามที่ผู้รักษาการตามระเบียบเห็นสมควรประกาศกําหนดสําหรับกิจการ 
บางประเภทหรือบางขนาด 
(3) มีความสัมพันธ์กันในลักษณะไขว้กันระหว่าง  (1)  และ  (2)  โดยผู้จัดการ  หุ้นส่วน
ผู้จัดการ  กรรมการผู้จัดการ  ผู้บริหาร  หรือผู้มีอํานาจในการดําเนินงานในกิจการของบุคคลธรรมดา 
หรือของนิติบุคคลรายหนึ่ง  เป็นหุ้นส่วนในห้างหุ้นส่วนสามัญหรือห้างหุ้นส่วนจํากัด  หรือเป็นผู้ถือหุ้นรายใหญ่ 
ในบริษัทจํากัดหรือบริษัทมหาชนจํากัดอีกรายหนึ่งหรือหลายราย  ที่เข้าเสนอราคาหรือเข้ายื่นข้อเสนอ 
ต่อหน่วยงานของรัฐนั้นในคราวเดียวกัน  หรือในนัยกลับกัน   
การดํารงตําแหน่ง  การเป็นหุ้นส่วน  หรือการเข้าถือหุ้นดังกล่าวข้างต้นของคู่สมรสหรือบุตร 
ที่ยังไม่บรรลุนิติภาวะของบุคคลใน  (1)  (2)  หรือ  (3)  ให้ถือว่าเป็นการดํารงตําแหน่ง  การเป็นหุ้นส่วน  
หรือการถือหุ้นของบุคคลดังกล่าว 
ในกรณีบุคคลใดใช้ชื่อบุคคลอื่นเป็นผู้จัดการ  หุ้นส่วนผู้จัดการ  กรรมการผู้จัดการ  ผู้บริหาร   
ผู้เป็นหุ้นส่วน  หรือผู้ถือหุ้นโดยที่ตนเองเป็นผู้ใช้อํานาจในการบริหารที่แท้จริง  หรือเป็นหุ้นส่วน   
หรือผู้ถือหุ้นที่แท้จริงของห้างหุ้นส่วน  หรือบริษัทจํากัด  หรือบริษัทมหาชนจํากัด  แล้วแต่กรณี  และห้างหุ้นส่วน  
หรือบริษัทจํากัด  หรือบริษัทมหาชนจํากัดที่เกี่ยวข้องได้เข้าเสนอราคาหรือเข้ายื่นข้อเสนอต่อหน่วยงานของรัฐนั้น
ในคราวเดียวกัน  ให้ถือว่าผู้ยื่นข้อเสนอนั้นมีความสัมพันธ์กันตาม  (1)  (2)  หรือ  (3)  แล้วแต่กรณี 
“การขัดขวางการแข่งขันอย่างเป็นธรรม”  หมายความว่า  การที่ผู้ยื่นข้อเสนอรายหนึ่งหรือหลายราย  
กระทําการอย่างใด ๆ  อันเป็นการขัดขวาง  หรือเป็นอุปสรรค  หรือไม่เปิดโอกาสให้มีการแข่งขัน 
อย่างเป็นธรรมในการเสนอราคาหรือยื่นข้อเสนอต่อหน่วยงานของรัฐ  ไม่ว่าจะกระทําโดยการสมยอมกัน  
หรือโดยการให้  ขอให้  หรือรับว่าจะให้  เรียก  รับ  หรือยอมจะรับเงิน  หรือทรัพย์สิน  หรือประโยชน์อื่นใด  
หรือใช้กําลังประทุษร้าย  หรือข่มขู่ว่าจะใช้กําลังประทุษร้าย  หรือแสดงเอกสารอันเป็นเท็จ  หรือส่อว่า
กระทําการทุจริตอื่นใดในการเสนอราคา  ทั้งนี้  โดยมีวัตถุประสงค์ที่จะแสวงหาประโยชน์ในระหว่าง 
ผู้ยื่นข้อเสนอด้วยกัน  หรือเพื่อให้ประโยชน์แก่ผู้ยื่นข้อเสนอรายหนึ่งรายใดเป็นผู้มีสิทธิทําสัญญา 
กับหน่วยงานของรัฐนั้น  หรือเพื่อหลีกเลี่ยงการแข่งขันอย่างเป็นธรรม  หรือเพื่อให้เกิดความได้เปรียบ
หน่วยงานของรัฐโดยมิใช่เป็นไปในทางการประกอบธุรกิจปกติ 
“ผู้มีหน้าที่ตรวจสอบคุณสมบัติ”  หมายความว่า  คณะกรรมการพิจารณาผลการประกวดราคา
อิเล็กทรอนิกส์ตามข้อ  55  คณะกรรมการพิจารณาผลการสอบราคาตามข้อ  70  คณะกรรมการซื้อหรือจ้างโดยวิธีคัดเลือกตามข้อ  74  คณะกรรมการดําเนินงานจ้างที่ปรึกษาโดยวิธีประกาศเชิญชวนทั่วไป 
ตามข้อ  114  คณะกรรมการดําเนินงานจ้างที่ปรึกษาโดยวิธีคัดเลือกตามข้อ  120  คณะกรรมการ
ดําเนินงานจ้างออกแบบหรือควบคุมงานก่อสร้างโดยวิธีประกาศเชิญชวนทั่วไปตามข้อ  146  
คณะกรรมการดําเนินงานจ้างออกแบบหรือควบคุมงานก่อสร้างโดยวิธีคัดเลือกตามข้อ  149  และ
คณะกรรมการดําเนินงานจ้างออกแบบงานก่อสร้างโดยวิธีประกวดแบบตามข้อ  155 
“ระบบข้อมูลสินค้า”  (Electronic  Catalog : e - catalog)  หมายความว่า  ข้อมูลรายละเอียด 
ของสินค้าที่ผู้ประกอบการได้ลงทะเบียนไว้ในระบบจัดซื้อจัดจ้างภาครัฐด้วยอิเล็กทรอนิกส์  (Electronic  
Government  Procurement : e - GP)  ของกรมบัญชีกลาง  โดยแสดงรายละเอียดของสินค้า   
ภาพสินค้า  พร้อมคําบรรยายประกอบตามที่กรมบัญชีกลางกําหนด  และให้หมายความรวมถึงงานบริการ  
หรืองานจ้างตามประเภทที่กรมบัญชีกลางกําหนด 
ส่วนที่  2 
การมีส่วนได้เสียในเรื่องที่ประชุมพิจารณา 
 
 
ข้อ 5 ในกรณีที่มีเหตุอันควรสงสัยว่าประธานกรรมการหรือกรรมการในคณะกรรมการนโยบาย  
คณะกรรมการวินิจฉัย  คณะกรรมการราคากลาง  คณะกรรมการ  ค.ป.ท.  และคณะกรรมการพิจารณา
อุทธรณ์มีส่วนได้เสียโดยตรงหรือโดยอ้อมในเรื่องซึ่งที่ประชุมพิจารณาหรือไม่  ให้พิจารณาตามหลักเกณฑ์
ที่กําหนดในกฎหมายว่าด้วยวิธีปฏิบัติราชการทางปกครอง 
ส่วนที่  3 
ผู้มีอํานาจและการมอบอํานาจ 
 
 
ข้อ 6 ผู้มีอํานาจดําเนินการตามระเบียบนี้  ได้แก่  ผู้ซึ่งดํารงตําแหน่งเป็นหัวหน้าหน่วยงานของรัฐ  
เว้นแต่กระทรวงกลาโหมหรือหน่วยงานของรัฐอื่นที่ผู้รักษาการตามระเบียบประกาศกําหนดให้ 
หน่วยงานของรัฐนั้นสามารถกําหนดหน่วยงานระดับใด  ผู้บังคับบัญชาชั้นใด  ตําแหน่งใด  มีอํานาจดําเนินการ 
ตามระเบียบนี้ก็ให้กระทําได้  และเมื่อได้กําหนดเป็นประการใดแล้ว  ให้แจ้งผู้รักษาการตามระเบียบ 
และสํานักงานการตรวจเงินแผ่นดินทราบด้วย 
ข้อ 7 ผู้มีอํานาจดําเนินการตามข้อ  6  หรือผู้มีอํานาจสั่งซื้อหรือสั่งจ้างตามระเบียบนี้จะมอบ
อํานาจเป็นหนังสือให้แก่ผู้ดํารงตําแหน่งใดก็ได้ซึ่งสังกัดหน่วยงานของรัฐเดียวกัน  โดยให้คํานึงถึงระดับ  
ตําแหน่ง  หน้าที่และความรับผิดชอบของผู้ที่ได้รับมอบอํานาจเป็นสําคัญ   
เมื่อมีการมอบอํานาจตามวรรคหนึ่ง  ผู้รับมอบอํานาจมีหน้าที่ต้องรับมอบอํานาจนั้นและจะมอบ
อํานาจนั้นให้แก่ผู้ดํารงตําแหน่งอื่นต่อไปไม่ได้  เว้นแต่   
(1) การมอบอํานาจให้แก่ผู้ว่าราชการจังหวัด  ผู้ว่าราชการจังหวัดอาจมอบอํานาจนั้นต่อไปได้ในกรณี  
ดังต่อไปนี้(ก) กรณีมอบอํานาจให้แก่รองผู้ว่าราชการจังหวัด  ผู้ช่วยผู้ว่าราชการจังหวัด  ปลัดจังหวัด  
หรือหัวหน้าส่วนราชการประจําจังหวัด  ให้ผู้ว่าราชการจังหวัดแจ้งให้ผู้มอบอํานาจชั้นต้นทราบด้วย 
 
(ข) กรณีมอบอํานาจให้แก่บุคคลอื่น  นอกจากที่กล่าวใน  (ก)  จะกระทําได้ต่อเมื่อได้รับ
ความเห็นชอบจากผู้มอบอํานาจชั้นต้นแล้ว 
(2) การมอบอํานาจและการมอบอํานาจต่อตามระเบียบหรือคําสั่งของกระทรวงกลาโหม 
หรือของหน่วยงานของรัฐอื่นที่รัฐมนตรีประกาศกําหนดตามข้อ  6 
ในกรณีที่มีกฎหมายกําหนดเรื่องการมอบอํานาจและการมอบอํานาจต่อไว้เป็นการเฉพาะ   
ก็ให้เป็นไปตามกฎหมายว่าด้วยการนั้น 
เพื่อความคล่องตัวในการจัดซื้อจัดจ้าง  ให้หัวหน้าหน่วยงานของรัฐมอบอํานาจในการสั่งการ
และดําเนินการจัดซื้อจัดจ้าง  ให้แก่ผู้ดํารงตําแหน่งรองลงไปเป็นลําดับ   
ให้ผู้มอบอํานาจส่งสําเนาหลักฐานการมอบอํานาจให้สํานักงานการตรวจเงินแผ่นดินทราบทุกครั้ง 
ข้อ 8 ในกรณีที่มีความจําเป็นเพื่อประโยชน์ของภาครัฐโดยรวม  หน่วยงานของรัฐใด 
จะมอบอํานาจให้หน่วยงานของรัฐแห่งอื่นดําเนินการจัดซื้อจัดจ้างแทนก็ให้กระทําได้  โดยให้ผู้มอบอํานาจ 
ส่งสําเนาหลักฐานการมอบอํานาจให้สํานักงานการตรวจเงินแผ่นดินทราบด้วย 
ส่วนที่  4 
การดําเนินการด้วยวิธีการทางอิเล็กทรอนิกส์ 
 
 
ข้อ 9 การดําเนินการจัดซื้อจัดจ้างและการบริหารพัสดุตามระเบียบนี้ด้วยวิธีการ 
ทางอิเล็กทรอนิกส์  ให้หน่วยงานของรัฐดําเนินการในระบบเครือข่ายสารสนเทศของกรมบัญชีกลาง 
ผ่านทางระบบจัดซื้อจัดจ้างภาครัฐด้วยอิเล็กทรอนิกส์  (Electronic  Government  Procurement : e - GP)  
ตามวิธีการที่กรมบัญชีกลางกําหนด   
ให้หน่วยงานของรัฐใช้เอกสารที่จัดพิมพ์จากระบบจัดซื้อจัดจ้างภาครัฐด้วยอิเล็กทรอนิกส์ 
เป็นเอกสารประกอบการดําเนินการจัดซื้อจัดจ้างตามวิธีการที่กําหนดในระเบียบนี้ 
ข้อ 10 ให้กรมบัญชีกลางจัดทําแนวทางปฏิบัติในการดําเนินการจัดซื้อจัดจ้างผ่านทางระบบ
จัดซื้อจัดจ้างภาครัฐด้วยอิเล็กทรอนิกส์  เพื่อให้หน่วยงานของรัฐและผู้ประกอบการใช้เป็นแนวทางปฏิบัติ
ในการดําเนินการ 
ส่วนที่  5 
การจัดทําแผนการจัดซื้อจัดจ้าง 
 
 
ข้อ 11 เมื่อหน่วยงานของรัฐได้รับความเห็นชอบวงเงินงบประมาณที่จะใช้ในการจัดซื้อจัดจ้าง 
จากหน่วยงานที่เกี่ยวข้องหรือผู้มีอํานาจในการพิจารณางบประมาณแล้ว  ให้เจ้าหน้าที่หรือผู้ที่ได้รับ
มอบหมายในการปฏิบัติงานนั้นจัดทําแผนการจัดซื้อจัดจ้างประจําปีเสนอหัวหน้าหน่วยงานของรัฐ 
เพื่อขอความเห็นชอบแผนการจัดซื้อจัดจ้างประจําปีให้ประกอบด้วยรายการอย่างน้อย  ดังต่อไปนี้ 
(1) ชื่อโครงการที่จะจัดซื้อจัดจ้าง 
(2) วงเงินที่จะจัดซื้อจัดจ้างโดยประมาณ 
(3) ระยะเวลาที่คาดว่าจะจัดซื้อจัดจ้าง 
(4) รายการอื่นตามที่กรมบัญชีกลางกําหนด 
เมื่อหัวหน้าหน่วยงานของรัฐให้ความเห็นชอบแผนการจัดซื้อจัดจ้างประจําปีตามวรรคหนึ่งแล้ว  
ให้หัวหน้าเจ้าหน้าที่ประกาศเผยแพร่แผนดังกล่าวในระบบเครือข่ายสารสนเทศของกรมบัญชีกลาง 
และของหน่วยงานของรัฐตามวิธีการที่กรมบัญชีกลางกําหนด  และให้ปิดประกาศโดยเปิดเผย   
ณ  สถานที่ปิดประกาศของหน่วยงานของรัฐนั้น  เว้นแต่กรณีที่บัญญัติไว้ตามความในมาตรา  11  วรรคหนึ่ง 
หากหน่วยงานของรัฐไม่ได้ประกาศเผยแพร่แผนการจัดซื้อจัดจ้างโครงการใดในระบบเครือข่าย
สารสนเทศของกรมบัญชีกลาง  จะไม่สามารถดําเนินการจัดซื้อจัดจ้างในโครงการนั้นได้ 
ข้อ 12 หลังจากที่ได้ประกาศเผยแพร่แผนการจัดซื้อจัดจ้างประจําปีตามข้อ  11  แล้ว 
ให้หน่วยงานของรัฐรีบดําเนินการจัดซื้อจัดจ้างให้เป็นไปตามแผนและขั้นตอนของระเบียบนี้  ในหมวด  2  
หมวด  3  หรือหมวด  4  แล้วแต่กรณี  เพื่อให้พร้อมที่จะทําสัญญาหรือข้อตกลงได้ทันทีเมื่อได้รับอนุมัติ
ทางการเงินแล้ว 
ข้อ 13 ในกรณีที่มีความจําเป็นต้องเปลี่ยนแปลงแผนการจัดซื้อจัดจ้างประจําปี   
ให้เจ้าหน้าที่หรือผู้ที่ได้รับมอบหมายในการปฏิบัติงานนั้นจัดทํารายงานพร้อมระบุเหตุผล 
ที่ขอเปลี่ยนแปลงเสนอหัวหน้าหน่วยงานของรัฐเพื่อขอความเห็นชอบ  และเมื่อได้รับความเห็นชอบแล้ว  
ให้ดําเนินการตามข้อ  11  วรรคสาม  ต่อไป   
ส่วนที่  6 
การตรวจสอบผู้มีผลประโยชน์ร่วมกัน 
 
 
ข้อ 14 เพื่อเป็นการเปิดโอกาสให้มีการแข่งขันกันอย่างเป็นธรรม  ให้ผู้มีหน้าที่ตรวจสอบ
คุณสมบัติดําเนินการตรวจสอบคุณสมบัติของผู้ยื่นข้อเสนอแต่ละรายว่าเป็นผู้มีผลประโยชน์ร่วมกัน 
หรือไม่  หากปรากฏว่ามีผู้ยื่นข้อเสนอเป็นผู้มีผลประโยชน์ร่วมกัน  ให้ผู้มีหน้าที่ตรวจสอบคุณสมบัติ 
ตัดรายชื่อผู้ยื่นข้อเสนอดังกล่าวทุกรายออกจากการเป็นผู้ยื่นข้อเสนอในครั้งนั้น   
ข้อ 15 ในการตรวจสอบคุณสมบัติของผู้ยื่นข้อเสนอแต่ละรายตามข้อ  14  ให้เจ้าหน้าที่
กําหนดให้ผู้ยื่นข้อเสนอยื่นเอกสารแสดงคุณสมบัติแยกมาต่างหาก  โดยอย่างน้อยต้องมีเอกสารดังต่อไปนี้ 
(1) ในกรณีผู้ยื่นข้อเสนอเป็นนิติบุคคล   
 
(ก) ห้างหุ้นส่วนสามัญหรือห้างหุ้นส่วนจํากัด  ให้ยื่นสําเนาหนังสือรับรองการจดทะเบียน
นิติบุคคล  บัญชีรายชื่อหุ้นส่วนผู้จัดการ  ผู้มีอํานาจควบคุม  (ถ้ามี)  พร้อมทั้งรับรองสําเนาถูกต้อง(ข) บริษัทจํากัดหรือบริษัทมหาชนจํากัด  ให้ยื่นสําเนาหนังสือรับรองการจดทะเบียน 
นิติบุคคล  หนังสือบริคณห์สนธิ  บัญชีรายชื่อกรรมการผู้จัดการ  ผู้มีอํานาจควบคุม  (ถ้ามี)  และบัญชีรายชื่อ 
ผู้ถือหุ้นรายใหญ่  (ถ้ามี)  พร้อมทั้งรับรองสําเนาถูกต้อง   
(2) ในกรณีผู้ยื่นข้อเสนอเป็นบุคคลธรรมดาหรือคณะบุคคลที่มิใช่นิติบุคคล  ให้ยื่นสําเนา 
บัตรประจําตัวประชาชนของผู้นั้น  สําเนาข้อตกลงที่แสดงถึงการเข้าเป็นหุ้นส่วน  (ถ้ามี)  สําเนาบัตรประจําตัว
ประชาชนของผู้เป็นหุ้นส่วน  พร้อมทั้งรับรองสําเนาถูกต้อง 
(3) ในกรณีผู้ยื่นข้อเสนอเป็นผู้ยื่นข้อเสนอร่วมกันในฐานะเป็นผู้ร่วมค้า  ให้ยื่นสําเนาสัญญา
ของการเข้าร่วมค้า  สําเนาบัตรประจําตัวประชาชนของผู้ร่วมค้า  และในกรณีที่ผู้เข้าร่วมค้าฝ่ายใด 
เป็นบุคคลธรรมดาที่มิได้ถือสัญชาติไทย  ก็ให้ยื่นสําเนาหนังสือเดินทาง  หรือถ้าผู้ร่วมค้าฝ่ายใดเป็นนิติบุคคล  
ให้ยื่นเอกสารตามที่ระบุไว้ใน  (1) 
(4) เอกสารอื่นตามที่หน่วยงานของรัฐกําหนด  เช่น  สําเนาใบทะเบียนพาณิชย์  สําเนาใบทะเบียน
ภาษีมูลค่าเพิ่ม 
การยื่นเอกสารแสดงคุณสมบัติตามวรรคหนึ่ง  ให้ยื่นมาพร้อมกับการยื่นข้อเสนอตามวิธีการ 
ที่กําหนดในระเบียบนี้   
ส่วนที่  7 
การจัดทําบันทึกรายงานผลการพิจารณา 
 
 
ข้อ 16 เมื่อสิ้นสุดกระบวนการจัดซื้อจัดจ้างในแต่ละโครงการ  ให้หน่วยงานของรัฐจัดให้มี
การบันทึกรายงานผลการพิจารณา  รายละเอียดวิธีการและขั้นตอนการจัดซื้อจัดจ้างพร้อมทั้งเอกสาร
หลักฐานประกอบ  ตามรายการดังต่อไปนี้ 
(1) รายงานขอซื้อหรือขอจ้างตามความในหมวด  2  ส่วนที่  2  หมวด  3  ส่วนที่  2   
และหมวด  4  ส่วนที่  2  แล้วแต่กรณี 
(2) เอกสารเกี่ยวกับการรับฟังความคิดเห็นร่างขอบเขตของงานหรือรายละเอียดคุณลักษณะเฉพาะ
ของพัสดุที่จะซื้อหรือจ้าง  และผลการพิจารณาในครั้งนั้น  (ถ้ามี) 
(3) ประกาศและเอกสารเชิญชวน  หรือหนังสือเชิญชวน  และเอกสารอื่นที่เกี่ยวข้อง   
(4) ข้อเสนอของผู้ยื่นข้อเสนอทุกราย 
(5) บันทึกรายงานผลการพิจารณาคัดเลือกข้อเสนอ   
(6) ประกาศผลการพิจารณาคัดเลือกผู้ชนะการจัดซื้อจัดจ้างหรือผู้ได้รับการคัดเลือก 
(7) สัญญาหรือข้อตกลงเป็นหนังสือ  รวมทั้งการแก้ไขสัญญาหรือข้อตกลงเป็นหนังสือ  (ถ้ามี) 
(8) บันทึกรายงานผลการตรวจรับพัสดุ 
การจัดซื้อจัดจ้างโครงการใดจะต้องมีเอกสารหลักฐานใดให้เป็นไปตามวิธีการจัดซื้อจัดจ้างนั้น  
ทั้งนี้  การจัดซื้อจัดจ้างที่ได้ดําเนินการผ่านระบบจัดซื้อจัดจ้างภาครัฐด้วยอิเล็กทรอนิกส์  หน่วยงานของรัฐ
สามารถใช้เอกสารที่จัดทําในระบบจัดซื้อจัดจ้างภาครัฐด้วยอิเล็กทรอนิกส์เป็นเอกสารประกอบบันทึก
รายงานผลการพิจารณาตามวรรคหนึ่งได้หมวด  2 
การซื้อหรือจ้าง 
 
 
 
ข้อ 17 การดําเนินการในหมวดนี้ไม่ใช้บังคับกับงานจ้างที่ปรึกษาและงานจ้างออกแบบ 
หรือควบคุมงานก่อสร้าง 
ข้อ 18 ในกรณีที่มีการซื้อหรือจ้างเพื่อจัดทําพัสดุเอง  ให้หัวหน้าหน่วยงานของรัฐแต่งตั้ง 
ผู้ควบคุมรับผิดชอบในการจัดทําเองนั้น  และแต่งตั้งคณะกรรมการตรวจการปฏิบัติงานโดยมีคุณสมบัติ
และหน้าที่เช่นเดียวกับคณะกรรมการตรวจรับพัสดุ  เว้นแต่หน่วยงานของรัฐที่กําหนดให้มีผู้รับผิดชอบ
โดยเฉพาะอยู่แล้ว 
ข้อ 19 หน่วยงานของรัฐแห่งใดประสงค์จะซื้อหรือจ้างให้กับหน่วยงานของรัฐแห่งอื่น   
ให้กําหนดหลักเกณฑ์  วิธีการ  และรายละเอียดการดําเนินการซื้อหรือจ้าง  ซึ่งอย่างน้อยต้องประกอบด้วย  
ประเภทหรือชนิดของพัสดุที่ต้องการซื้อหรือจ้าง  วิธีการซื้อหรือจ้าง  และการทําสัญญาหรือข้อตกลง 
เป็นหนังสือเสนอต่อคณะกรรมการนโยบายเพื่อขอความเห็นชอบ  และเมื่อได้รับความเห็นชอบแล้ว 
ให้หน่วยงานของรัฐดําเนินการตามวิธีการที่กําหนดต่อไป 
ในกรณีที่เห็นสมควร  คณะกรรมการนโยบายอาจประกาศกําหนดหลักเกณฑ์  วิธีการ   
และรายละเอียดการดําเนินการซื้อหรือจ้างตามวรรคหนึ่ง  เพื่อให้หน่วยงานของรัฐปฏิบัติก็ได้   
ข้อ 20 การแบ่งซื้อหรือแบ่งจ้างโดยลดวงเงินที่จะซื้อหรือจ้างในครั้งเดียวกันเพื่อให้วิธีการซื้อ
หรือจ้างหรืออํานาจในการสั่งซื้อสั่งจ้างเปลี่ยนแปลงไป  จะกระทํามิได้   
กรณีใดจะเป็นการแบ่งซื้อหรือแบ่งจ้างให้พิจารณาถึงวัตถุประสงค์ในการซื้อหรือจ้างครั้งนั้น  
และความคุ้มค่าของทางราชการเป็นสําคัญ 
ส่วนที่  2 
กระบวนการซื้อหรือจ้าง 
 
 
การจัดทําร่างขอบเขตของงานหรือรายละเอียดคุณลักษณะเฉพาะของพัสดุหรือแบบรูปรายการ 
งานก่อสร้าง 
ข้อ 21 ในการซื้อหรือจ้างที่มิใช่การจ้างก่อสร้าง  ให้หัวหน้าหน่วยงานของรัฐแต่งตั้ง
คณะกรรมการขึ้นมาคณะหนึ่ง  หรือจะให้เจ้าหน้าที่หรือบุคคลใดบุคคลหนึ่งรับผิดชอบในการจัดทํา 
ร่างขอบเขตของงานหรือรายละเอียดคุณลักษณะเฉพาะของพัสดุที่จะซื้อหรือจ้าง  รวมทั้งกําหนด
หลักเกณฑ์การพิจารณาคัดเลือกข้อเสนอด้วยเพื่อให้การกําหนดรายละเอียดคุณลักษณะเฉพาะของพัสดุที่จะซื้อหรือจ้างมีมาตรฐาน  และเป็น
ประโยชน์ต่อทางราชการ  หากพัสดุที่จะซื้อหรือจ้างใดมีประกาศกําหนดมาตรฐานผลิตภัณฑ์อุตสาหกรรมแล้ว  
ให้กําหนดรายละเอียดคุณลักษณะเฉพาะของพัสดุที่จะซื้อหรือจ้าง  หรือรายการในการก่อสร้าง 
ตามมาตรฐานผลิตภัณฑ์อุตสาหกรรม  หรือเพื่อความสะดวกจะระบุเฉพาะหมายเลขมาตรฐานก็ได้   
หรือในกรณีพัสดุที่จะซื้อหรือจ้างใดยังไม่มีประกาศกําหนดมาตรฐานผลิตภัณฑ์อุตสาหกรรมแต่มีผู้ได้รับ
การจดทะเบียนผลิตภัณฑ์ไว้กับกระทรวงอุตสาหกรรมแล้ว  ให้กําหนดรายละเอียดคุณลักษณะเฉพาะ 
ของพัสดุที่จะซื้อหรือจ้างหรือรายการในการก่อสร้างให้สอดคล้องกับรายละเอียดคุณลักษณะเฉพาะ 
ตามที่ระบุในคู่มือผู้ซื้อหรือใบแทรกคู่มือผู้ซื้อที่กระทรวงอุตสาหกรรมจัดทําขึ้น 
ในการจ้างก่อสร้าง  ให้หัวหน้าหน่วยงานของรัฐแต่งตั้งคณะกรรมการขึ้นมาคณะหนึ่ง   
หรือจะให้เจ้าหน้าที่หรือบุคคลใดบุคคลหนึ่งจัดทําแบบรูปรายการงานก่อสร้าง  หรือจะดําเนินการจ้าง
ตามความในหมวด  4  งานจ้างออกแบบหรือควบคุมงานก่อสร้างก็ได้ 
องค์ประกอบ  ระยะเวลาการพิจารณา  และการประชุมของคณะกรรมการตามวรรคหนึ่ง 
และวรรคสอง  ให้เป็นไปตามที่หัวหน้าหน่วยงานของรัฐกําหนดตามความจําเป็นและเหมาะสม   
รายงานขอซื้อหรือขอจ้าง   
ข้อ 22 ในการซื้อหรือจ้างแต่ละวิธี  นอกจากการซื้อที่ดินหรือสิ่งปลูกสร้างตามข้อ  23  
และข้อ  79  วรรคสอง  ให้เจ้าหน้าที่จัดทํารายงานขอซื้อหรือขอจ้างเสนอหัวหน้าหน่วยงานของรัฐ 
เพื่อขอความเห็นชอบ  โดยเสนอผ่านหัวหน้าเจ้าหน้าที่  ตามรายการดังต่อไปนี้ 
(1) เหตุผลและความจําเป็นที่ต้องซื้อหรือจ้าง 
(2) ขอบเขตของงานหรือรายละเอียดคุณลักษณะเฉพาะของพัสดุหรือแบบรูปรายการ 
งานก่อสร้างที่จะซื้อหรือจ้าง  แล้วแต่กรณี 
(3) ราคากลางของพัสดุที่จะซื้อหรือจ้าง   
(4) วงเงินที่จะซื้อหรือจ้าง  โดยให้ระบุวงเงินงบประมาณ  ถ้าไม่มีวงเงินดังกล่าวให้ระบุวงเงิน
ที่ประมาณว่าจะซื้อหรือจ้างในครั้งนั้น 
(5) กําหนดเวลาที่ต้องการใช้พัสดุนั้นหรือให้งานนั้นแล้วเสร็จ 
(6) วิธีที่จะซื้อหรือจ้างและเหตุผลที่ต้องซื้อหรือจ้างโดยวิธีนั้น 
(7) หลักเกณฑ์การพิจารณาคัดเลือกข้อเสนอ   
(8) ข้อเสนออื่น ๆ  เช่น  การขออนุมัติแต่งตั้งคณะกรรมการต่าง ๆ  ที่จําเป็นในการซื้อ 
หรือจ้าง  การออกประกาศและเอกสารเชิญชวน  และหนังสือเชิญชวน 
การซื้อหรือจ้างกรณีจําเป็นเร่งด่วนอันเนื่องมาจากเกิดเหตุการณ์ที่ไม่อาจคาดหมายได้   
ตามมาตรา  56  วรรคหนึ่ง  (1)  (ค)  หรือกรณีมีความจําเป็นต้องใช้พัสดุนั้นโดยฉุกเฉิน  มาตรา  56  
วรรคหนึ่ง  (2)  (ง)  หรือกรณีการซื้อหรือจ้างที่มีวงเงินเล็กน้อยตามที่กําหนดในกฎกระทรวงที่ออก 
ตามความในมาตรา  96  วรรคสอง  ซึ่งไม่อาจทํารายงานตามปกติได้  เจ้าหน้าที่หรือผู้ที่รับผิดชอบ 
ในการปฏิบัติงานนั้นจะทํารายงานตามวรรคหนึ่ง  เฉพาะรายการที่เห็นว่าจําเป็นก็ได้ข้อ 23 ในการซื้อที่ดินหรือสิ่งปลูกสร้าง  ให้เจ้าหน้าที่จัดทํารายงานเสนอหัวหน้าหน่วยงานของรัฐ  
โดยเสนอผ่านหัวหน้าเจ้าหน้าที่  ตามรายการดังต่อไปนี้ 
(1) เหตุผลและความจําเป็นที่ต้องซื้อ 
(2) รายละเอียดของที่ดินหรือสิ่งปลูกสร้างที่ต้องการซื้อ  รวมทั้งเนื้อที่และท้องที่ที่ต้องการ 
(3) ราคาประเมินของทางราชการในท้องที่นั้น 
(4) ราคาซื้อขายของที่ดินหรือสิ่งปลูกสร้างใกล้เคียงบริเวณที่จะซื้อครั้งหลังสุดประมาณ  3  ราย 
(5) วงเงินที่จะซื้อ  โดยให้ระบุวงเงินงบประมาณ  ถ้าไม่มีวงเงินดังกล่าวให้ระบุวงเงิน 
ที่ประมาณว่าจะซื้อในครั้งนั้น 
(6) วิธีที่จะซื้อและเหตุผลที่ต้องซื้อโดยวิธีนั้น 
(7) ข้อเสนออื่น ๆ  เช่น  การขออนุมัติแต่งตั้งคณะกรรมการต่าง ๆ  ที่จําเป็นในการซื้อ 
ข้อ 24 เมื่อหัวหน้าหน่วยงานของรัฐให้ความเห็นชอบตามรายงานที่เสนอตามข้อ  22   
หรือข้อ  23  แล้ว  ให้เจ้าหน้าที่ดําเนินการตามวิธีซื้อหรือจ้างนั้นต่อไปได้ 
คณะกรรมการซื้อหรือจ้าง 
ข้อ 25 ในการดําเนินการซื้อหรือจ้างแต่ละครั้ง  ให้หัวหน้าหน่วยงานของรัฐแต่งตั้ง
คณะกรรมการซื้อหรือจ้างขึ้น  เพื่อปฏิบัติการตามระเบียบนี้  พร้อมกับกําหนดระยะเวลาในการพิจารณา
ของคณะกรรมการ  แล้วแต่กรณี  คือ 
(1) คณะกรรมการพิจารณาผลการประกวดราคาอิเล็กทรอนิกส์ 
(2) คณะกรรมการพิจารณาผลการสอบราคา 
(3) คณะกรรมการซื้อหรือจ้างโดยวิธีคัดเลือก 
(4) คณะกรรมการซื้อหรือจ้างโดยวิธีเฉพาะเจาะจง 
(5) คณะกรรมการตรวจรับพัสดุ 
ให้คณะกรรมการซื้อหรือจ้างแต่ละคณะ  รายงานผลการพิจารณาต่อหัวหน้าหน่วยงานของรัฐ
ภายในระยะเวลาที่กําหนด  ถ้ามีเหตุที่ทําให้การรายงานล่าช้า  ให้เสนอหัวหน้าหน่วยงานของรัฐพิจารณา
ขยายเวลาให้ตามความจําเป็น 
ข้อ 26 คณะกรรมการซื้อหรือจ้างตามข้อ  25  แต่ละคณะประกอบด้วย  ประธานกรรมการ   
1  คน  และกรรมการอย่างน้อย  2  คน  ซึ่งแต่งตั้งจากข้าราชการ  ลูกจ้างประจํา  พนักงานราชการ  
พนักงานมหาวิทยาลัย  พนักงานของรัฐ  หรือพนักงานของหน่วยงานของรัฐที่เรียกชื่ออย่างอื่น  โดยให้
คํานึงถึงลักษณะหน้าที่และความรับผิดชอบของผู้ที่ได้รับแต่งตั้งเป็นสําคัญ   
ในกรณีจําเป็นหรือเพื่อประโยชน์ของหน่วยงานของรัฐจะแต่งตั้งบุคคลอื่นร่วมเป็นกรรมการด้วยก็ได้  
แต่จํานวนกรรมการที่เป็นบุคคลอื่นนั้นจะต้องไม่มากกว่าจํานวนกรรมการตามวรรคหนึ่งในการซื้อหรือจ้างครั้งเดียวกัน  ห้ามแต่งตั้งผู้ที่เป็นกรรมการพิจารณาผลการประกวดราคา
อิเล็กทรอนิกส์  กรรมการพิจารณาผลการสอบราคา  หรือกรรมการซื้อหรือจ้างโดยวิธีคัดเลือก 
เป็นกรรมการตรวจรับพัสดุ 
คณะกรรมการซื้อหรือจ้างทุกคณะ  ควรแต่งตั้งผู้ชํานาญการหรือผู้ทรงคุณวุฒิเกี่ยวกับงานซื้อ
หรือจ้างนั้น ๆ  เข้าร่วมเป็นกรรมการด้วย 
ข้อ 27 การประชุมของคณะกรรมการแต่ละคณะ  ต้องมีกรรมการมาประชุมไม่น้อยกว่า 
กึ่งหนึ่งของจํานวนกรรมการทั้งหมด  ให้ประธานกรรมการและกรรมการแต่ละคนมีเสียงหนึ่งในการลงมติ
โดยประธานกรรมการต้องอยู่ด้วยทุกครั้งในการประชุม  หากประธานกรรมการไม่สามารถปฏิบัติหน้าที่ 
ได้ให้หัวหน้าหน่วยงานของรัฐแต่งตั้งประธานกรรมการคนใหม่เป็นประธานกรรมการแทน   
มติของคณะกรรมการให้ถือเสียงข้างมาก  ถ้าคะแนนเสียงเท่ากันให้ประธานกรรมการออกเสียง
เพิ่มขึ้นอีกเสียงหนึ่งเป็นเสียงชี้ขาด  เว้นแต่คณะกรรมการตรวจรับพัสดุให้ถือมติเอกฉันท์ 
กรรมการของคณะใดไม่เห็นด้วยกับมติของคณะกรรมการ  ให้ทําบันทึกความเห็นแย้งไว้ด้วย 
ประธานกรรมการและกรรมการ  จะต้องไม่เป็นผู้มีส่วนได้เสียกับผู้ยื่นข้อเสนอหรือคู่สัญญา 
ในการซื้อหรือจ้างครั้งนั้น  ทั้งนี้  การมีส่วนได้เสียในเรื่องซึ่งที่ประชุมพิจารณาของประธานกรรมการ 
และกรรมการให้เป็นไปตามกฎหมายว่าด้วยวิธีปฏิบัติราชการทางปกครอง 
หากประธานหรือกรรมการทราบว่าตนเป็นผู้มีส่วนได้เสียกับผู้ยื่นข้อเสนอหรือคู่สัญญาในการซื้อ
หรือจ้างครั้งนั้น  ให้ประธานหรือกรรมการผู้นั้นลาออกจากการเป็นประธานหรือกรรมการในคณะกรรมการ 
ที่ตนได้รับการแต่งตั้งนั้น  และให้รายงานหัวหน้าหน่วยงานของรัฐทราบเพื่อสั่งการตามที่เห็นสมควรต่อไป 
วิธีการซื้อหรือจ้าง 
ข้อ 28 การซื้อหรือจ้าง  กระทําได้  3  วิธี  ดังนี้ 
(1) วิธีประกาศเชิญชวนทั่วไป 
(2) วิธีคัดเลือก 
(3) วิธีเฉพาะเจาะจง 
วิธีประกาศเชิญชวนทั่วไป 
ข้อ 29 การซื้อหรือจ้างโดยวิธีประกาศเชิญชวนทั่วไป  กระทําได้  3  วิธี  ดังนี้ 
(1) วิธีตลาดอิเล็กทรอนิกส์ 
(2) วิธีประกวดราคาอิเล็กทรอนิกส์ 
(3) วิธีสอบราคา 
ข้อ 30 วิธีตลาดอิเล็กทรอนิกส์  (e - market)  คือ  การซื้อหรือจ้างที่มีรายละเอียดคุณลักษณะ
เฉพาะของพัสดุที่ไม่ซับซ้อนหรือเป็นสินค้าหรืองานบริการที่มีมาตรฐาน  และได้กําหนดไว้ในระบบข้อมูลสินค้า  
(e - catalog)  โดยให้ดําเนินการในระบบตลาดอิเล็กทรอนิกส์  (Electronic  Market : e - market)  
ตามวิธีการที่กรมบัญชีกลางกําหนด  ซึ่งสามารถกระทําได้  2  ลักษณะ  ดังนี้(1) การเสนอราคาโดยใบเสนอราคา  คือ  การซื้อหรือจ้างครั้งหนึ่ง  ซึ่งมีวงเงินเกิน  500,000  บาท  
แต่ไม่เกิน  5,000,000  บาท   
(2) การเสนอราคาโดยการประมูลอิเล็กทรอนิกส์  คือ  การซื้อหรือจ้างครั้งหนึ่ง  ซึ่งมีวงเงินเกิน  
5,000,000  บาท   
ข้อ 31 วิธีประกวดราคาอิเล็กทรอนิกส์  (e - bidding)  คือ  การซื้อหรือจ้างครั้งหนึ่ง   
ซึ่งมีวงเงินเกิน  500,000  บาท  และเป็นสินค้าหรืองานบริการที่ไม่ได้กําหนดรายละเอียดคุณลักษณะ
เฉพาะของพัสดุไว้ในระบบข้อมูลสินค้า  (e - catalog)  โดยให้ดําเนินการในระบบประกวดราคาอิเล็กทรอนิกส์  
(Electronic  Bidding : e - bidding)  ตามวิธีการที่กรมบัญชีกลางกําหนด   
ข้อ 32 วิธีสอบราคา  คือ  การซื้อหรือจ้างครั้งหนึ่ง  ซึ่งมีวงเงินเกิน  500,000  บาท   
แต่ไม่เกิน  5,000,000  บาท  ให้กระทําได้ในกรณีที่หน่วยงานของรัฐนั้นตั้งอยู่ในพื้นที่ที่มีข้อจํากัด 
ในการใช้สัญญาณอินเตอร์เน็ต  ทําให้ไม่สามารถดําเนินการผ่านระบบตลาดอิเล็กทรอนิกส์หรือระบบ
ประกวดราคาอิเล็กทรอนิกส์ได้  ทั้งนี้  ให้เจ้าหน้าที่ระบุเหตุผลความจําเป็นที่ไม่อาจดําเนินการซื้อหรือจ้าง
ด้วยวิธีตลาดอิเล็กทรอนิกส์หรือวิธีประกวดราคาอิเล็กทรอนิกส์ไว้ในรายงานขอซื้อหรือขอจ้าง 
ตามข้อ  22  ด้วย 
ข้อ 33 รัฐวิสาหกิจใดมีความจําเป็นจะกําหนดวงเงินการซื้อหรือจ้างตามข้อ  30  ข้อ  31  
หรือข้อ  32  แตกต่างไปจากที่กําหนดไว้ในระเบียบนี้  ให้เสนอต่อคณะกรรมการวินิจฉัยเพื่อขอความเห็นชอบ  
และเมื่อได้รับความเห็นชอบแล้วให้รายงานสํานักงานการตรวจเงินแผ่นดินทราบด้วย 
วิธีตลาดอิเล็กทรอนิกส์ 
ข้อ 34 ให้เจ้าหน้าที่จัดทําเอกสารซื้อหรือจ้างด้วยวิธีตลาดอิเล็กทรอนิกส์พร้อมประกาศเชิญชวน  
ตามแบบที่คณะกรรมการนโยบายกําหนด 
การจัดทําเอกสารซื้อหรือจ้างและประกาศเชิญชวนตามวรรคหนึ่ง  ถ้าจําเป็นต้องมีข้อความ 
หรือรายการแตกต่างไปจากแบบที่คณะกรรมการนโยบายกําหนด  โดยมีสาระสําคัญตามที่กําหนดไว้ในแบบ
และไม่ทําให้หน่วยงานของรัฐเสียเปรียบก็ให้กระทําได้  เว้นแต่หัวหน้าหน่วยงานของรัฐเห็นว่าจะมีปัญหา
ในทางเสียเปรียบหรือไม่รัดกุมพอ  ก็ให้ส่งร่างเอกสารซื้อหรือจ้างและประกาศเชิญชวนดังกล่าวไปให้สํานักงาน
อัยการสูงสุดตรวจพิจารณาก่อน 
การกําหนดวัน  เวลาการเสนอราคาในเอกสารซื้อหรือจ้างและประกาศเชิญชวนตามวรรคหนึ่ง  
ให้กําหนดเป็นวันถัดจากวันสุดท้ายของระยะเวลาการเผยแพร่ประกาศและเอกสารซื้อหรือจ้าง   
โดยกําหนดเป็นวัน  เวลา  ทําการเท่านั้น  และเวลาในการเสนอราคาให้ถือตามเวลาของระบบจัดซื้อจัดจ้าง
ภาครัฐด้วยอิเล็กทรอนิกส์เป็นเกณฑ์ข้อ 35 เมื่อหัวหน้าหน่วยงานของรัฐให้ความเห็นชอบรายงานขอซื้อหรือขอจ้างตามข้อ  22  
แล้วให้หัวหน้าเจ้าหน้าที่เผยแพร่ประกาศและเอกสารซื้อหรือจ้างด้วยวิธีตลาดอิเล็กทรอนิกส์ในระบบ
เครือข่ายสารสนเทศของกรมบัญชีกลางและของหน่วยงานของรัฐ  เป็นเวลาติดต่อกันไม่น้อยกว่า  3  วันทําการ  
และให้ปิดประกาศโดยเปิดเผย  ณ  สถานที่ปิดประกาศของหน่วยงานของรัฐนั้น   
ข้อ 36 ให้กรมบัญชีกลางจัดส่งประกาศและเอกสารซื้อหรือจ้างด้วยวิธีตลาดอิเล็กทรอนิกส์
ไปยังผู้ประกอบการที่ได้ลงทะเบียนในระบบจัดซื้อจัดจ้างภาครัฐด้วยอิเล็กทรอนิกส์  ซึ่งได้นํารายละเอียด
ของพัสดุลงในระบบข้อมูลสินค้าตรงตามประกาศและเอกสารซื้อหรือจ้างด้วยวิธีตลาดอิเล็กทรอนิกส์ 
ของหน่วยงานของรัฐ  และจัดส่งให้สํานักงานการตรวจเงินแผ่นดินผ่านทางระบบอิเล็กทรอนิกส์   
ในกรณีที่ผู้ประกอบการรายใดมีคุณสมบัติตรงตามประกาศและเอกสารซื้อหรือจ้างดังกล่าว  
และยังไม่ได้ลงทะเบียนในระบบจัดซื้อจัดจ้างภาครัฐด้วยอิเล็กทรอนิกส์  หากประสงค์จะเข้าร่วม 
เสนอราคาในครั้งนั้น  จะต้องลงทะเบียนในระบบจัดซื้อจัดจ้างภาครัฐด้วยอิเล็กทรอนิกส์และจะต้อง 
นํารายละเอียดของพัสดุลงในระบบข้อมูลสินค้าก่อนการเสนอราคา   
ข้อ 37 เมื่อถึงกําหนดวันเสนอราคาด้วยวิธีตลาดอิเล็กทรอนิกส์  ให้ดําเนินการดังนี้ 
(1) กรณีเป็นการซื้อหรือจ้าง  ตามข้อ  30  (1)  ให้ผู้ประกอบการเข้าสู่ระบบตลาดอิเล็กทรอนิกส์  
และให้เสนอราคาภายในเวลาที่กําหนด  โดยสามารถเสนอราคาได้เพียงครั้งเดียว 
(2) กรณีเป็นการซื้อหรือจ้าง  ตามข้อ  30  (2)  ให้ผู้ประกอบการเข้าสู่ระบบตลาดอิเล็กทรอนิกส์  
โดยต้องลงทะเบียนก่อนเริ่มกระบวนการเสนอราคา  ภายในเวลา  15  นาที  พร้อมทั้งให้ทําการทดสอบระบบ
เป็นเวลา  15  นาที  และให้เสนอราคาภายในเวลา  30  นาที  โดยจะเสนอราคากี่ครั้งก็ได้ 
กําหนดวันเสนอราคาตามวรรคหนึ่ง  ห้ามมิให้ร่นหรือเลื่อน  หรือเปลี่ยนแปลงกําหนดวันเสนอราคา  
เว้นแต่เป็นกรณีที่กรมบัญชีกลางแจ้งเลื่อนกําหนดวัน  เวลาการเสนอราคา  เนื่องจากมีปัญหาข้อขัดข้อง
เกี่ยวกับการเสนอราคาผ่านระบบจัดซื้อจัดจ้างภาครัฐด้วยอิเล็กทรอนิกส์  และเมื่อได้ดําเนินการ 
เป็นประการใดแล้วให้กรมบัญชีกลางรายงานคณะกรรมการวินิจฉัยทราบด้วย 
ข้อ 38 เมื่อสิ้นสุดการเสนอราคาตามข้อ  37  แล้ว  หากปรากฏว่ามีผู้เสนอราคาต่ําสุด
เท่ากันหลายราย  ให้เจ้าหน้าที่พิจารณาราคาต่ําสุดของผู้ที่เสนอราคาเข้าสู่ระบบตลาดอิเล็กทรอนิกส์ 
ในลําดับแรกเป็นผู้ชนะการเสนอราคาในครั้งนั้น   
ในกรณีที่มีผู้เข้าเสนอราคาเพียงรายเดียว  หากเห็นว่าราคาที่เสนอมีความเหมาะสมและเป็น
ประโยชน์ต่อหน่วยงานของรัฐ  ให้เจ้าหน้าที่เสนอหัวหน้าหน่วยงานของรัฐผ่านหัวหน้าเจ้าหน้าที่ 
เพื่อพิจารณารับราคาของผู้เสนอราคารายนั้นได้   
ถ้าไม่มีผู้เข้าเสนอราคา  ให้เจ้าหน้าที่เสนอหัวหน้าหน่วยงานของรัฐผ่านหัวหน้าเจ้าหน้าที่ 
เพื่อพิจารณายกเลิกการซื้อหรือจ้างในครั้งนั้นและดําเนินการซื้อหรือจ้างโดยวิธีตลาดอิเล็กทรอนิกส์ใหม่  
หรือจะดําเนินการซื้อหรือจ้างโดยวิธีคัดเลือกตามมาตรา  56  วรรคหนึ่ง  (1)  (ก)  หรือวิธีเฉพาะเจาะจง
ตามมาตรา  56  วรรคหนึ่ง  (2)  (ก)  แล้วแต่กรณีก็ได้  เว้นแต่หน่วยงานของรัฐจะดําเนินการซื้อ 
หรือจ้างโดยวิธีคัดเลือกหรือวิธีเฉพาะเจาะจงด้วยเหตุอื่น  ให้เริ่มกระบวนการซื้อหรือจ้างใหม่โดยการ
จัดทํารายงานขอซื้อหรือขอจ้างตามข้อ  22ข้อ 39 ในกรณีที่ปรากฏว่าราคาของผู้เสนอราคารายต่ําสุดที่ชนะการเสนอราคายังสูงกว่า
วงเงินที่จะซื้อหรือจ้างตามข้อ  22  ให้เจ้าหน้าที่ดําเนินการ  ดังนี้ 
(1) ต่อรองราคากับผู้เสนอราคารายดังกล่าวผ่านทางระบบตลาดอิเล็กทรอนิกส์ให้ต่ําสุดเท่าที่
จะทําได้  หากผู้เสนอราคารายนั้นยอมลดราคาและยื่นใบเสนอราคาผ่านทางระบบตลาดอิเล็กทรอนิกส์
แล้ว  หากราคาที่เสนอใหม่ไม่สูงกว่าวงเงินที่จะซื้อหรือจ้าง  หรือสูงกว่าแต่ไม่เกินร้อยละสิบของวงเงิน 
ที่จะซื้อหรือจ้าง  หรือต่อรองแล้วไม่ยอมลดราคาอีก  แต่ส่วนที่สูงกว่าวงเงินที่จะซื้อหรือจ้างนั้นไม่เกิน 
ร้อยละสิบของวงเงินที่จะซื้อหรือจ้าง  ถ้าเห็นว่าราคาดังกล่าวเป็นราคาที่เหมาะสมก็ให้เสนอซื้อหรือจ้าง
จากผู้เสนอราคารายนั้น 
(2) ถ้าดําเนินการตาม  (1)  แล้วไม่ได้ผล  ให้แจ้งผู้เสนอราคาที่เสนอราคาถูกต้องตรงตาม
เงื่อนไขที่กําหนดไว้ในเอกสารซื้อหรือจ้างด้วยวิธีตลาดอิเล็กทรอนิกส์ทุกรายผ่านทางระบบตลาด
อิเล็กทรอนิกส์เพื่อให้เสนอราคาใหม่พร้อมกัน  โดยให้ยื่นใบเสนอราคาผ่านทางระบบตลาดอิเล็กทรอนิกส์
ภายในเวลาที่หน่วยงานของรัฐกําหนด  หากผู้เสนอราคารายใดไม่ยื่นใบเสนอราคาใหม่  ให้ถือว่าผู้เสนอราคา
รายนั้นยืนราคาตามที่เสนอไว้เดิม  หากปรากฏว่าผู้เสนอราคาต่ําสุดในการเสนอราคาครั้งใหม่เสนอราคา
ไม่สูงกว่าวงเงินที่จะซื้อหรือจ้าง  หรือสูงกว่าแต่ส่วนที่สูงกว่านั้นไม่เกินร้อยละสิบของวงเงินที่จะซื้อ 
หรือจ้าง  ถ้าเห็นว่าราคาดังกล่าวเป็นราคาที่เหมาะสมก็ให้เสนอซื้อหรือจ้างจากผู้เสนอราคารายนั้น 
(3) ถ้าดําเนินการตาม  (2)  แล้วไม่ได้ผล  ให้เสนอหัวหน้าหน่วยงานของรัฐผ่านหัวหน้า
เจ้าหน้าที่เพื่อพิจารณายกเลิกการซื้อหรือจ้างในครั้งนั้น  ทั้งนี้  การดําเนินการซื้อหรือจ้างครั้งใหม่ให้นําความ 
ในข้อ  38  วรรคสาม  มาใช้บังคับโดยอนุโลม 
ข้อ 40 ภายหลังจากที่ได้ผู้ชนะการเสนอราคาตามข้อ  38  หรือข้อ  39  แล้ว  ให้เจ้าหน้าที่
จัดพิมพ์ใบเสนอราคาและเอกสารการเสนอราคาของผู้เสนอราคารายนั้นจากระบบตลาดอิเล็กทรอนิกส์  
จํานวน  1  ชุด  และลงลายมือชื่อกํากับไว้ในใบเสนอราคาและเอกสารการเสนอราคาทุกแผ่น 
ในกรณีที่ผู้เสนอราคาตามวรรคหนึ่ง  เสนอราคาผิดเงื่อนไขตามที่กําหนดไว้ในเอกสารซื้อ 
หรือจ้างด้วยวิธีตลาดอิเล็กทรอนิกส์  หรือเสนอแค็ตตาล็อก  (catalog)  หรือรายละเอียดคุณลักษณะเฉพาะ 
ของพัสดุไม่ถูกต้องตรงตามเงื่อนไขที่กําหนดไว้ในเอกสารซื้อหรือจ้างด้วยวิธีตลาดอิเล็กทรอนิกส์  ให้ถือว่า
ผู้เสนอราคารายนั้นไม่ผ่านคุณสมบัติตามเงื่อนไขที่กําหนดไว้ในเอกสารซื้อหรือจ้างด้วยวิธีตลาดอิเล็กทรอนิกส์   
ให้เจ้าหน้าที่เสนอหัวหน้าหน่วยงานของรัฐผ่านหัวหน้าเจ้าหน้าที่เพื่อพิจารณายกเลิกการซื้อหรือจ้าง 
ในครั้งนั้น  หรือพิจารณาผู้ที่เสนอราคาต่ําในลําดับถัดไปเป็นผู้ชนะการเสนอราคาก็ได้  ทั้งนี้  ให้คํานึงถึง
ความเหมาะสมและประโยชน์ของหน่วยงานของรัฐเป็นสําคัญ 
ข้อ 41 ให้เจ้าหน้าที่รายงานผลการพิจารณาและความเห็นพร้อมด้วยเอกสารที่เกี่ยวข้อง
ทั้งหมดต่อหัวหน้าหน่วยงานของรัฐผ่านหัวหน้าเจ้าหน้าที่เพื่อพิจารณาให้ความเห็นชอบ 
ข้อ 42 เมื่อหัวหน้าหน่วยงานของรัฐให้ความเห็นชอบรายงานผลการพิจารณาและผู้มีอํานาจ
อนุมัติสั่งซื้อหรือสั่งจ้างแล้ว  ให้หัวหน้าเจ้าหน้าที่ประกาศผลผู้ชนะการซื้อหรือจ้างในระบบเครือข่ายสารสนเทศของกรมบัญชีกลางและของหน่วยงานของรัฐตามวิธีการที่กรมบัญชีกลางกําหนด  และให้ 
ปิดประกาศโดยเปิดเผย  ณ  สถานที่ปิดประกาศของหน่วยงานของรัฐนั้น  และแจ้งให้ผู้เสนอราคา 
ทุกรายทราบผ่านทางจดหมายอิเล็กทรอนิกส์  (e - mail)  ตามแบบที่กรมบัญชีกลางกําหนด 
วิธีประกวดราคาอิเล็กทรอนิกส์   
ข้อ 43 ให้เจ้าหน้าที่จัดทําเอกสารซื้อหรือจ้างด้วยวิธีประกวดราคาอิเล็กทรอนิกส์ 
พร้อมประกาศเชิญชวน  ตามแบบที่คณะกรรมการนโยบายกําหนด   
การจัดทําเอกสารซื้อหรือจ้างและประกาศเชิญชวนตามวรรคหนึ่ง  ถ้าจําเป็นต้องมีข้อความ 
หรือรายการแตกต่างไปจากแบบที่คณะกรรมการนโยบายกําหนด  โดยมีสาระสําคัญตามที่กําหนดไว้ใน
แบบและไม่ทําให้หน่วยงานของรัฐเสียเปรียบก็ให้กระทําได้  เว้นแต่หัวหน้าหน่วยงานของรัฐเห็นว่า 
จะมีปัญหาในทางเสียเปรียบหรือไม่รัดกุมพอ  ก็ให้ส่งร่างเอกสารซื้อหรือจ้างและประกาศเชิญชวนดังกล่าว 
ไปให้สํานักงานอัยการสูงสุดตรวจพิจารณาก่อน 
การกําหนดวัน  เวลาการเสนอราคาในเอกสารซื้อหรือจ้างและประกาศเชิญชวนตามวรรคหนึ่ง  
ให้กําหนดเป็นวันถัดจากวันสุดท้ายของระยะเวลาการเผยแพร่ประกาศและเอกสารซื้อหรือจ้าง   
โดยกําหนดเป็นวัน  เวลา  ทําการเท่านั้น  และเวลาในการเสนอราคาให้ถือตามเวลาของระบบจัดซื้อจัดจ้าง
ภาครัฐด้วยอิเล็กทรอนิกส์เป็นเกณฑ์ 
ข้อ 44 การซื้อหรือจ้างพัสดุใดที่มีความจําเป็นโดยสภาพของการซื้อหรือจ้างจะต้องกําหนด
เงื่อนไขไว้ในเอกสารซื้อหรือจ้างด้วยวิธีประกวดราคาอิเล็กทรอนิกส์ให้ผู้ยื่นข้อเสนอนําตัวอย่างพัสดุ 
ที่เสนอมาแสดงเพื่อทดลอง  หรือทดสอบ  หรือนําเสนองาน  ให้หน่วยงานของรัฐกําหนดให้ผู้ยื่นข้อเสนอ
นําตัวอย่างพัสดุนั้นมาแสดงเพื่อทดลอง  หรือทดสอบ  หรือนําเสนองาน  ตามวัน  และเวลา  ณ  สถานที่
ที่หน่วยงานของรัฐกําหนด   
กรณีการประกวดราคาอิเล็กทรอนิกส์ครั้งใดที่กําหนดให้ต้องมีเอกสารในส่วนที่เป็นสาระสําคัญ
ประกอบการยื่นข้อเสนอของผู้ยื่นข้อเสนอที่ยื่นผ่านทางระบบประกวดราคาอิเล็กทรอนิกส์   
หากหน่วยงานของรัฐเห็นว่าเอกสารดังกล่าวมีปริมาณมากและเป็นอุปสรรคของผู้ยื่นข้อเสนอในการนําเข้า
ระบบประกวดราคาอิเล็กทรอนิกส์  ให้หน่วยงานของรัฐกําหนดให้ผู้ยื่นข้อเสนอนําเอกสารนั้นพร้อมสรุป
จํานวนเอกสารดังกล่าวมาส่ง  ณ  ที่ทําการของหน่วยงานของรัฐในภายหลัง  โดยให้ลงลายมือชื่อ 
ของผู้ยื่นข้อเสนอ  พร้อมประทับตราสําคัญของนิติบุคคล  (ถ้ามี)  กํากับในเอกสารนั้นด้วย 
การกําหนดวันให้ผู้ยื่นข้อเสนอนําตัวอย่างพัสดุที่เสนอมาแสดงเพื่อทดลอง  หรือทดสอบ   
หรือนําเสนองานตามวรรคหนึ่ง  หรือนําเอกสารหรือรายละเอียดมาส่งตามวรรคสอง  ให้หน่วยงานของรัฐ
กําหนดเป็นวันใดวันหนึ่งภายใน  5  วันทําการ  นับถัดจากวันเสนอราคา  เว้นแต่การดําเนินการ 
ตามวรรคหนึ่งที่ไม่อาจดําเนินการวันใดวันหนึ่งได้  ให้หน่วยงานของรัฐพิจารณากําหนดมากกว่า  1  วันได้  
แต่จํานวนวันดังกล่าวต้องไม่เกิน  5  วันทําการ  นับถัดจากวันเสนอราคา  ทั้งนี้  ให้ระบุไว้เป็นเงื่อนไข 
ในเอกสารซื้อหรือจ้างด้วยวิธีประกวดราคาอิเล็กทรอนิกส์ให้ชัดเจนข้อ 45 เมื่อผู้มีหน้าที่รับผิดชอบตามข้อ  21  ได้จัดทําร่างขอบเขตของงานหรือรายละเอียด
คุณลักษณะของพัสดุที่จะซื้อหรือจ้างแล้ว  ให้เจ้าหน้าที่จัดทํารายงานขอซื้อหรือขอจ้างตามข้อ  22  
พร้อมนําร่างขอบเขตของงานหรือรายละเอียดคุณลักษณะของพัสดุที่จะซื้อหรือจ้างเสนอหัวหน้า
หน่วยงานของรัฐเพื่อขอความเห็นชอบ  หากหัวหน้าหน่วยงานของรัฐเห็นว่าเพื่อให้การกําหนดขอบเขต
ของงานหรือรายละเอียดคุณลักษณะเฉพาะของพัสดุที่จะซื้อหรือจ้างเป็นไปด้วยความรอบคอบ  
เหมาะสม  เป็นประโยชน์แก่หน่วยงานของรัฐ  และไม่มีการกําหนดเงื่อนไขที่เป็นการขัดขวางการแข่งขัน
ราคาอย่างเป็นธรรม  อาจจัดให้มีการรับฟังความคิดเห็นร่างขอบเขตของงานหรือรายละเอียดคุณลักษณะ
ของพัสดุที่จะซื้อหรือจ้างพร้อมกับร่างประกาศและร่างเอกสารซื้อหรือจ้างด้วยวิธีประกวดราคา
อิเล็กทรอนิกส์จากผู้ประกอบการก่อนก็ได้  ทั้งนี้  โดยมีหลักเกณฑ์ดังนี้ 
(1) การซื้อหรือจ้างครั้งหนึ่ง  ซึ่งมีวงเงินเกิน  500,000  บาท  แต่ไม่เกิน  5,000,000  บาท   
ให้อยู่ในดุลพินิจของหัวหน้าหน่วยงานของรัฐที่จะให้มีการเผยแพร่เพื่อรับฟังความคิดเห็นจากผู้ประกอบการ
หรือไม่ก็ได้ 
(2) การซื้อหรือจ้างครั้งหนึ่ง  ซึ่งมีวงเงินเกิน  5,000,000  บาท  ให้หน่วยงานของรัฐ 
นําร่างประกาศและร่างเอกสารซื้อหรือจ้างด้วยวิธีประกวดราคาอิเล็กทรอนิกส์เผยแพร่เพื่อรับฟัง 
ความคิดเห็นจากผู้ประกอบการ 
รัฐวิสาหกิจใดมีความจําเป็นจะกําหนดวงเงินตามวรรคหนึ่ง  แตกต่างไปจากที่กําหนดไว้ใน
ระเบียบนี้  ให้เสนอต่อคณะกรรมการวินิจฉัยเพื่อขอความเห็นชอบ  และเมื่อได้รับความเห็นชอบแล้วให้
รายงานสํานักงานการตรวจเงินแผ่นดินทราบด้วย 
ข้อ 46 ในกรณีที่หน่วยงานของรัฐนําร่างประกาศและร่างเอกสารซื้อหรือจ้างด้วยวิธี 
ประกวดราคาอิเล็กทรอนิกส์เผยแพร่เพื่อรับฟังความคิดเห็นจากผู้ประกอบการตามข้อ  45  ให้หัวหน้า
เจ้าหน้าที่ดําเนินการนําร่างเอกสารดังกล่าวเผยแพร่ในระบบเครือข่ายสารสนเทศของกรมบัญชีกลาง 
และของหน่วยงานของรัฐ  เป็นเวลาติดต่อกันไม่น้อยกว่า  3  วันทําการ  เพื่อให้ผู้ประกอบการมีความคิดเห็น 
ไปยังหน่วยงานของรัฐที่จัดซื้อจัดจ้างโดยตรง  โดยเปิดเผยตัว 
ข้อ 47 กรณีที่มีผู้มีความคิดเห็น  ให้หัวหน้าเจ้าหน้าที่ร่วมกับผู้มีหน้าที่รับผิดชอบจัดทํา 
ร่างขอบเขตของงานหรือรายละเอียดคุณลักษณะเฉพาะของพัสดุที่จะซื้อหรือจ้างตามข้อ  21  พิจารณาว่า
สมควรดําเนินการปรับปรุงแก้ไขหรือไม่  โดยให้ดําเนินการ  ดังนี้ 
(1) กรณีพิจารณาแล้วเห็นว่า  ควรปรับปรุงร่างประกาศและร่างเอกสารซื้อหรือจ้างด้วยวิธี
ประกวดราคาอิเล็กทรอนิกส์  ให้หัวหน้าเจ้าหน้าที่จัดทํารายงานพร้อมความเห็นและร่างประกาศและ 
ร่างเอกสารซื้อหรือจ้างด้วยวิธีประกวดราคาอิเล็กทรอนิกส์ที่ได้ปรับปรุงแล้ว  เสนอหัวหน้าหน่วยงาน 
ของรัฐเพื่อขอความเห็นชอบ  เมื่อได้รับความเห็นชอบแล้ว  ให้นําร่างประกาศและร่างเอกสารซื้อหรือจ้าง
ด้วยวิธีประกวดราคาอิเล็กทรอนิกส์ดังกล่าวเผยแพร่ในระบบเครือข่ายสารสนเทศของกรมบัญชีกลาง 
และของหน่วยงานของรัฐอีกครั้งหนึ่ง  เป็นเวลาติดต่อกันไม่น้อยกว่า  3  วันทําการ  และให้หัวหน้าเจ้าหน้าที่
แจ้งผู้มีความคิดเห็นทุกรายทราบเป็นหนังสือ(2) กรณีพิจารณาแล้วเห็นว่า  ไม่ควรปรับปรุงร่างประกาศและร่างเอกสารซื้อหรือจ้างด้วยวิธี
ประกวดราคาอิเล็กทรอนิกส์  ให้หัวหน้าเจ้าหน้าที่จัดทํารายงานพร้อมความเห็นเสนอหัวหน้าหน่วยงานของรัฐ
เพื่อขอความเห็นชอบ  เมื่อได้รับความเห็นชอบแล้ว  ให้หัวหน้าเจ้าหน้าที่แจ้งผู้มีความคิดเห็นทุกราย
ทราบเป็นหนังสือ   
ข้อ 48 ภายหลังจากที่หน่วยงานของรัฐได้ดําเนินการตามข้อ  45  หรือข้อ  46  และข้อ  47  
แล้วแต่กรณี  เสร็จสิ้นแล้ว  ให้หัวหน้าเจ้าหน้าที่ดําเนินการเผยแพร่ประกาศและเอกสารซื้อหรือจ้าง 
ด้วยวิธีประกวดราคาอิเล็กทรอนิกส์ในระบบเครือข่ายสารสนเทศของกรมบัญชีกลางและของหน่วยงานของรัฐ  
ภายในระยะเวลาที่กําหนด 
ข้อ 49 การให้หรือการขายเอกสารประกวดราคาอิเล็กทรอนิกส์  รวมทั้งเอกสารที่เกี่ยวกับ
คุณลักษณะเฉพาะหรือรายละเอียดให้กระทําไปพร้อมกันกับการเผยแพร่ประกาศและเอกสารประกวดราคา
อิเล็กทรอนิกส์  เพื่อให้ผู้ประกอบการที่ประสงค์จะเข้ายื่นข้อเสนอสามารถขอรับหรือขอซื้อเอกสาร
ประกวดราคาอิเล็กทรอนิกส์ได้ตั้งแต่วันเริ่มต้นจนถึงวันสุดท้ายของการเผยแพร่ประกาศและเอกสาร
ประกวดราคาอิเล็กทรอนิกส์ 
ในกรณีที่มีการขาย  ให้กําหนดราคาพอสมควรกับค่าใช้จ่ายที่หน่วยงานของรัฐต้องเสียไปในการ
จัดทําเอกสารนั้น  แต่ไม่รวมถึงค่าใช้จ่ายส่วนอื่นที่หน่วยงานของรัฐได้ใช้จ่ายจากเงินงบประมาณ 
เพื่อดําเนินการดังกล่าวแล้ว  เช่น  ค่าใช้จ่ายในการจ้างสํารวจออกแบบ  หรือค่าจ้างที่ปรึกษา 
ถ้ามีการยกเลิกการประกวดราคาอิเล็กทรอนิกส์ครั้งนั้น  และมีการประกวดราคาอิเล็กทรอนิกส์ใหม่  
ให้ผู้รับหรือผู้ซื้อเอกสารประกวดราคาในการประกวดราคาอิเล็กทรอนิกส์ครั้งก่อนมีสิทธิขอรับเอกสาร
ประกวดราคาใหม่  โดยไม่ต้องเสียค่าซื้อเอกสารประกวดราคาอีก   
ข้อ 50 ให้กรมบัญชีกลางจัดส่งประกาศและเอกสารซื้อหรือจ้างด้วยวิธีประกวดราคา
อิเล็กทรอนิกส์ของหน่วยงานของรัฐให้สํานักงานการตรวจเงินแผ่นดินผ่านทางระบบอิเล็กทรอนิกส์ 
ข้อ 51 การเผยแพร่ประกาศและเอกสารซื้อหรือจ้างด้วยวิธีประกวดราคาอิเล็กทรอนิกส์ 
ตามข้อ  48  ให้คํานึงถึงระยะเวลาในการให้ผู้ประกอบการเตรียมการจัดทําเอกสารเพื่อยื่นข้อเสนอด้วย
โดยมีเงื่อนไข  ดังนี้ 
(1) การซื้อหรือจ้างครั้งหนึ่ง  ซึ่งมีวงเงินเกิน  500,000  บาท  แต่ไม่เกิน  5,000,000  บาท   
ให้กําหนดไม่น้อยกว่า  5  วันทําการ 
(2) การซื้อหรือจ้างครั้งหนึ่ง  ซึ่งมีวงเงินเกิน  5,000,000  บาท  แต่ไม่เกิน  10,000,000  บาท  
ให้กําหนดไม่น้อยกว่า  10  วันทําการ 
(3) การซื้อหรือจ้างครั้งหนึ่ง  ซึ่งมีวงเงินเกิน  10,000,000  บาท  แต่ไม่เกิน  50,000,000  บาท  
ให้กําหนดไม่น้อยกว่า  12  วันทําการ 
(4) การซื้อหรือจ้างครั้งหนึ่ง  ซึ่งมีวงเงินเกิน  50,000,000  บาท  ขึ้นไป  ให้กําหนดไม่น้อยกว่า  
20  วันทําการรัฐวิสาหกิจใดมีความจําเป็นจะกําหนดวงเงินและระยะเวลาในการเผยแพร่ตามวรรคหนึ่ง
แตกต่างไปจากที่กําหนดไว้ในระเบียบนี้  ให้เสนอต่อคณะกรรมการวินิจฉัยเพื่อขอความเห็นชอบ   
และเมื่อได้รับความเห็นชอบแล้วให้รายงานสํานักงานการตรวจเงินแผ่นดินทราบด้วย 
ข้อ 52 ในกรณีที่โดยสภาพของการซื้อหรือการจ้างนั้นมีความจําเป็นจะต้องมีการสอบถาม
รายละเอียดเพื่อให้เกิดความชัดเจน  ให้อยู่ในดุลพินิจของหัวหน้าหน่วยงานของรัฐที่จะกําหนดให้
ผู้ประกอบการที่สนใจต้องการทราบรายละเอียดเพิ่มเติม  สอบถามผ่านทางจดหมายอิเล็กทรอนิกส์   
(e-mail)  ของหน่วยงานของรัฐหรือช่องทางอื่นตามที่กรมบัญชีกลางกําหนด  โดยให้กําหนดระยะเวลา
ตามความเหมาะสม  และให้หน่วยงานของรัฐชี้แจงรายละเอียดดังกล่าวในระบบเครือข่ายสารสนเทศ 
ของกรมบัญชีกลางและของหน่วยงานของรัฐก่อนถึงกําหนดวันเสนอราคา  ไม่น้อยกว่า  3  วันทําการ 
ข้อ 53 การเผยแพร่ประกาศและเอกสารประกวดราคาอิเล็กทรอนิกส์ครั้งใด  หากหน่วยงาน
ของรัฐได้กําหนดรายละเอียดของประกาศหรือเอกสารประกวดราคาอิเล็กทรอนิกส์  หรือขอบเขตของงาน
หรือรายละเอียดคุณลักษณะเฉพาะของพัสดุที่จะซื้อหรือจ้างไม่ถูกต้อง  หรือไม่ครบถ้วนในส่วนที่เป็น
สาระสําคัญไม่ว่าทั้งหมดหรือแต่บางส่วน  ให้หน่วยงานของรัฐยกเลิกการดําเนินการซื้อหรือจ้างในครั้งนั้น  
แล้วดําเนินการใหม่ให้ถูกต้องต่อไป   
ข้อ 54 เมื่อถึงกําหนดวันเสนอราคาด้วยวิธีประกวดราคาอิเล็กทรอนิกส์  ให้ผู้ประกอบการ
เข้าสู่ระบบประกวดราคาอิเล็กทรอนิกส์  และให้เสนอราคาภายในเวลาที่กําหนด  โดยสามารถเสนอราคา
ได้เพียงครั้งเดียว 
กําหนดวันเสนอราคาตามวรรคหนึ่ง  ห้ามมิให้ร่นหรือเลื่อน  หรือเปลี่ยนแปลงกําหนดวันเสนอราคา  
เว้นแต่เป็นกรณีที่กรมบัญชีกลางแจ้งเลื่อนกําหนดวัน  เวลาการเสนอราคา  เนื่องจากมีปัญหาข้อขัดข้อง
เกี่ยวกับการเสนอราคาผ่านระบบจัดซื้อจัดจ้างภาครัฐด้วยอิเล็กทรอนิกส์  และเมื่อได้ดําเนินการ 
เป็นประการใดแล้ว  ให้กรมบัญชีกลางรายงานคณะกรรมการวินิจฉัยทราบด้วย 
ข้อ 55 เมื่อสิ้นสุดการเสนอราคาตามข้อ  54  ให้คณะกรรมการพิจารณาผลการประกวดราคา
อิเล็กทรอนิกส์  ดําเนินการดังนี้ 
(1) จัดพิมพ์ใบเสนอราคาและเอกสารการเสนอราคาของผู้ยื่นข้อเสนอทุกรายจากระบบ
ประกวดราคาอิเล็กทรอนิกส์  จํานวน  1  ชุด  โดยให้กรรมการทุกคนลงลายมือชื่อกํากับไว้ในใบเสนอราคา 
และเอกสารการเสนอราคาของผู้ยื่นข้อเสนอทุกแผ่น 
 
ทั้งนี้  การซื้อหรือจ้างที่มีการกําหนดคุณลักษณะเฉพาะที่จะต้องคํานึงถึงเทคโนโลยี 
ของพัสดุหรือคุณสมบัติของผู้ยื่นข้อเสนอ  ซึ่งอาจจะมีข้อเสนอที่ไม่อยู่ในฐานเดียวกันเป็นเหตุให้มีปัญหา
ในการพิจารณาคัดเลือกข้อเสนอ  ให้หน่วยงานของรัฐกําหนดเป็นเงื่อนไขให้มีการยื่นข้อเสนอด้านเทคนิค
หรือข้อเสนออื่นแยกมาต่างหาก  ในกรณีเช่นว่านี้  คณะกรรมการยังไม่ต้องจัดพิมพ์ใบเสนอราคาจนกว่า
จะดําเนินการตามข้อ  83  (3)  แล้วเสร็จ(2) ตรวจสอบการมีผลประโยชน์ร่วมกัน  และเอกสารหลักฐานการเสนอราคาต่าง ๆ   
และพัสดุตัวอย่าง  (ถ้ามี)  หรือพิจารณาการนําเสนองานของผู้ยื่นข้อเสนอทุกราย  หรือเอกสาร 
ที่กําหนดให้จัดส่งภายหลังจากวันเสนอราคาตามข้อ  44  แล้วคัดเลือกผู้ยื่นข้อเสนอที่ไม่มีผลประโยชน์ร่วมกัน  
และยื่นเอกสารการเสนอราคาครบถ้วน  ถูกต้อง  มีคุณสมบัติและข้อเสนอทางด้านเทคนิคหรือเสนอพัสดุ
ที่มีรายละเอียดคุณลักษณะเฉพาะครบถ้วน  ถูกต้อง  ตามเงื่อนไขที่หน่วยงานของรัฐกําหนดไว้ในประกาศ
และเอกสารประกวดราคาอิเล็กทรอนิกส์ 
 
ในกระบวนการพิจารณา  คณะกรรมการอาจสอบถามข้อเท็จจริงเพิ่มเติมจากผู้ยื่นข้อเสนอ
รายใดก็ได้  แต่จะให้ผู้ยื่นข้อเสนอรายใดเปลี่ยนแปลงสาระสําคัญที่เสนอไว้แล้วมิได้  และหาก
คณะกรรมการเห็นว่าผู้ยื่นข้อเสนอรายใดมีคุณสมบัติไม่ครบถ้วนตามเงื่อนไขที่หน่วยงานของรัฐกําหนดไว้
ในประกาศและเอกสารประกวดราคาอิเล็กทรอนิกส์  ให้คณะกรรมการตัดรายชื่อของผู้ยื่นข้อเสนอรายนั้น
ออกจากการประกวดราคาอิเล็กทรอนิกส์ในครั้งนั้น 
 
ในกรณีที่ผู้ยื่นข้อเสนอรายใดเสนอเอกสารทางเทคนิคหรือรายละเอียดคุณลักษณะเฉพาะ
ของพัสดุที่จะซื้อหรือจ้างไม่ครบถ้วน  หรือเสนอรายละเอียดแตกต่างไปจากเงื่อนไขที่หน่วยงานของรัฐ
กําหนดไว้ในประกาศและเอกสารประกวดราคาอิเล็กทรอนิกส์  ในส่วนที่มิใช่สาระสําคัญและความ
แตกต่างนั้นไม่มีผลทําให้เกิดการได้เปรียบเสียเปรียบต่อผู้ยื่นข้อเสนอรายอื่นหรือเป็นการผิดพลาดเล็กน้อย   
ให้พิจารณาผ่อนปรนการตัดสิทธิ์ผู้ยื่นข้อเสนอรายนั้น 
(3) พิจารณาคัดเลือกพัสดุหรือคุณสมบัติของผู้ยื่นข้อเสนอที่ถูกต้องตาม  (2)  และพิจารณา
คัดเลือกข้อเสนอตามหลักเกณฑ์ที่กําหนดในประกาศและเอกสารประกวดราคาอิเล็กทรอนิกส์  โดยให้จัด
เรียงลําดับผู้ที่เสนอราคาต่ําสุดหรือได้คะแนนรวมสูงสุด  ไม่เกิน  3  ราย 
 
ในกรณีที่ผู้ยื่นข้อเสนอรายที่คัดเลือกไว้ไม่ยอมเข้าทําสัญญาหรือข้อตกลงกับหน่วยงานของรัฐ 
ในเวลาที่กําหนดตามเอกสารประกวดราคาอิเล็กทรอนิกส์  ให้คณะกรรมการพิจารณาผู้ที่เสนอราคาต่ํารายถัดไป  
หรือผู้ที่ได้คะแนนรวมสูงรายถัดไปตามลําดับ  แล้วแต่กรณี 
(4) จัดทํารายงานผลการพิจารณาและความเห็นพร้อมด้วยเอกสารที่ได้รับไว้ทั้งหมดเสนอ
หัวหน้าหน่วยงานของรัฐผ่านหัวหน้าเจ้าหน้าที่เพื่อพิจารณาให้ความเห็นชอบ  ทั้งนี้  รายงานผลการ
พิจารณาดังกล่าว  ให้ประกอบด้วยรายการอย่างน้อย  ดังต่อไปนี้   
 
(ก) รายการพัสดุที่จะซื้อหรือจ้าง 
 
(ข) รายชื่อผู้ยื่นข้อเสนอ  ราคาที่เสนอ  และข้อเสนอของผู้ยื่นข้อเสนอทุกราย 
 
(ค) รายชื่อผู้ยื่นข้อเสนอที่ผ่านการคัดเลือกว่าไม่เป็นผู้มีผลประโยชน์ร่วมกัน 
 
(ง) หลักเกณฑ์การพิจารณาคัดเลือกข้อเสนอ  พร้อมเกณฑ์การให้คะแนน 
 
(จ) ผลการพิจารณาคัดเลือกข้อเสนอและการให้คะแนนข้อเสนอของผู้ยื่นข้อเสนอทุกราย
พร้อมเหตุผลสนับสนุนในการพิจารณาข้อ 56 ในกรณีที่ปรากฏว่า  มีผู้ยื่นข้อเสนอเพียงรายเดียวหรือมีผู้ยื่นข้อเสนอหลายราย 
แต่ถูกต้องตรงตามเงื่อนไขที่กําหนดในเอกสารประกวดราคาอิเล็กทรอนิกส์เพียงรายเดียว   
ให้คณะกรรมการพิจารณาผลการประกวดราคาอิเล็กทรอนิกส์เสนอหัวหน้าหน่วยงานของรัฐผ่านหัวหน้าเจ้าหน้าที่
เพื่อยกเลิกการประกวดราคาอิเล็กทรอนิกส์ครั้งนั้น  แต่ถ้าคณะกรรมการพิจารณาแล้วเห็นว่ามีเหตุผล
สมควรที่จะดําเนินการต่อไปโดยไม่ต้องยกเลิกการประกวดราคาอิเล็กทรอนิกส์  ให้คณะกรรมการ
ดําเนินการตามข้อ  57  หรือข้อ  58  แล้วแต่กรณี  โดยอนุโลม   
ในกรณีที่ไม่มีผู้ยื่นข้อเสนอหรือมีแต่ไม่ถูกต้องตรงตามเงื่อนไขที่กําหนดในเอกสารประกวดราคา
อิเล็กทรอนิกส์  ให้เสนอหัวหน้าหน่วยงานของรัฐผ่านหัวหน้าเจ้าหน้าที่เพื่อยกเลิกการประกวดราคา
อิเล็กทรอนิกส์ครั้งนั้นและดําเนินการประกวดราคาอิเล็กทรอนิกส์ใหม่  แต่หากหัวหน้าหน่วยงานของรัฐ
พิจารณาแล้วเห็นว่าการประกวดราคาอิเล็กทรอนิกส์ใหม่อาจไม่ได้ผลดี  จะสั่งให้ดําเนินการซื้อหรือจ้าง
โดยวิธีคัดเลือกตามมาตรา  56  วรรคหนึ่ง  (1)  (ก)  หรือวิธีเฉพาะเจาะจงตามมาตรา  56  วรรคหนึ่ง  
(2)  (ก)  แล้วแต่กรณีก็ได้  เว้นแต่หน่วยงานของรัฐจะดําเนินการซื้อหรือจ้างโดยวิธีคัดเลือกหรือวิธี
เฉพาะเจาะจงด้วยเหตุอื่น  ให้เริ่มกระบวนการซื้อหรือจ้างใหม่โดยการจัดทํารายงานขอซื้อหรือขอจ้าง 
ตามข้อ  22   
ข้อ 57 ในการพิจารณาผลการประกวดราคาอิเล็กทรอนิกส์  กรณีที่หน่วยงานของรัฐเลือกใช้
เกณฑ์ราคา  หากปรากฏว่ามีผู้เสนอราคาต่ําสุดเท่ากันหลายราย  ให้คณะกรรมการพิจารณาราคาต่ําสุด
ของผู้ที่เสนอราคาเข้าสู่ระบบประกวดราคาอิเล็กทรอนิกส์ในลําดับแรกเป็นผู้ชนะการเสนอราคาในครั้งนั้น   
ในกรณีที่ปรากฏว่าราคาของผู้ที่ชนะการเสนอราคายังสูงกว่าวงเงินที่จะซื้อหรือจ้างตามข้อ  22  
ให้คณะกรรมการดําเนินการ  ดังนี้ 
(1) ให้แจ้งผู้ที่เสนอราคารายที่คณะกรรมการเห็นสมควรซื้อหรือจ้างนั้นผ่านระบบประกวดราคา
อิเล็กทรอนิกส์เพื่อต่อรองราคาให้ต่ําสุดเท่าที่จะทําได้  หากผู้ที่เสนอราคารายนั้นยอมลดราคาและยื่น 
ใบเสนอราคาผ่านระบบประกวดราคาอิเล็กทรอนิกส์แล้ว  ราคาที่เสนอใหม่ไม่สูงกว่าวงเงินที่จะซื้อหรือจ้าง  
หรือสูงกว่าแต่ส่วนที่สูงกว่านั้นไม่เกินร้อยละสิบของวงเงินที่จะซื้อหรือจ้าง  หรือต่อรองราคาแล้วไม่ยอม
ลดราคาลงอีกแต่ส่วนที่สูงกว่านั้นไม่เกินร้อยละสิบของวงเงินที่จะซื้อหรือจ้าง  ถ้าเห็นว่าราคาดังกล่าว 
เป็นราคาที่เหมาะสม  ก็ให้เสนอซื้อหรือจ้างจากผู้ที่เสนอราคารายนั้น 
(2) ถ้าดําเนินการตาม  (1)  แล้วไม่ได้ผล  ให้แจ้งผู้ที่เสนอราคาที่คณะกรรมการเห็นสมควรซื้อ
หรือจ้างทุกรายผ่านระบบประกวดราคาอิเล็กทรอนิกส์  เพื่อมาเสนอราคาใหม่พร้อมกันโดยยื่นใบเสนอราคา
ผ่านระบบประกวดราคาอิเล็กทรอนิกส์ภายในกําหนดระยะเวลาอันสมควร  หากรายใดไม่ยื่นใบเสนอราคา 
ให้ถือว่ารายนั้นยืนราคาตามที่เสนอไว้เดิม  หากผู้ที่เสนอราคาต่ําสุดในการเสนอราคาครั้งนี้เสนอราคา 
ไม่สูงกว่าวงเงินที่จะซื้อหรือจ้าง  หรือสูงกว่าแต่ส่วนที่สูงกว่านั้นไม่เกินร้อยละสิบของวงเงินที่จะซื้อหรือจ้าง  
ถ้าเห็นว่าราคาดังกล่าวเป็นราคาที่เหมาะสม  ก็ให้เสนอซื้อหรือจ้างจากผู้ที่เสนอราคารายนั้น(3) ถ้าดําเนินการตาม  (2)  แล้วไม่ได้ผล  ให้เสนอความเห็นต่อหัวหน้าหน่วยงานของรัฐ 
ผ่านหัวหน้าเจ้าหน้าที่เพื่อประกอบการใช้ดุลพินิจว่าจะยกเลิกการซื้อหรือจ้าง  หรือขอเงินเพิ่มเติม   
หรือลดรายการ  ลดจํานวน  หรือลดเนื้องาน  หากการดําเนินการดังกล่าวทําให้ลําดับของผู้ชนะการเสนอราคา
เปลี่ยนแปลงไปจากเดิม  ถือว่าก่อให้เกิดการได้เปรียบเสียเปรียบระหว่างผู้เสนอราคา  ให้ยกเลิกการซื้อ
หรือจ้างในครั้งนั้น  แต่หากหัวหน้าหน่วยงานของรัฐพิจารณาแล้วเห็นว่า  การดําเนินการประกวดราคา
อิเล็กทรอนิกส์ใหม่อาจไม่ได้ผลดี  จะสั่งให้ดําเนินการซื้อหรือจ้างโดยวิธีคัดเลือกตามมาตรา  56   
วรรคหนึ่ง  (1)  (ก)  หรือวิธีเฉพาะเจาะจงตามมาตรา  56  วรรคหนึ่ง  (2)  (ก)  แล้วแต่กรณีก็ได้   
เว้นแต่หน่วยงานของรัฐจะดําเนินการซื้อหรือจ้างโดยวิธีคัดเลือกหรือวิธีเฉพาะเจาะจงด้วยเหตุอื่น   
ให้เริ่มกระบวนการซื้อหรือจ้างใหม่โดยการจัดทํารายงานขอซื้อหรือขอจ้างตามข้อ  22 
ข้อ 58 ในการพิจารณาผลการประกวดราคาอิเล็กทรอนิกส์  กรณีที่หน่วยงานของรัฐเลือกใช้
เกณฑ์ราคาประกอบเกณฑ์อื่น  หากปรากฏว่าราคาของผู้ที่ได้คะแนนรวมสูงสุด  สูงกว่าวงเงินที่จะซื้อ 
หรือจ้างตามข้อ  22  ให้คณะกรรมการดําเนินการแจ้งผู้ที่เสนอราคารายที่คณะกรรมการเห็นสมควรซื้อ
หรือจ้างนั้นผ่านระบบประกวดราคาอิเล็กทรอนิกส์เพื่อต่อรองราคาให้ต่ําสุดเท่าที่จะทําได้  หากผู้ที่เสนอราคา
รายนั้นยอมลดราคาและยื่นใบเสนอราคาผ่านระบบประกวดราคาอิเล็กทรอนิกส์แล้ว  ราคาที่เสนอใหม่ 
ไม่สูงกว่าวงเงินที่จะซื้อหรือจ้าง  หรือสูงกว่าแต่ส่วนที่สูงกว่านั้นไม่เกินร้อยละสิบของวงเงินที่จะซื้อหรือจ้าง  
หรือต่อรองราคาแล้วไม่ยอมลดราคาลงอีก  แต่ส่วนที่สูงกว่านั้นไม่เกินร้อยละสิบของวงเงินที่จะซื้อ 
หรือจ้าง  ถ้าเห็นว่าราคาดังกล่าวเป็นราคาที่เหมาะสม  ก็ให้เสนอซื้อหรือจ้างจากผู้ที่เสนอราคารายนั้น   
หากดําเนินการตามวรรคหนึ่งแล้วไม่ได้ผล  ให้เสนอความเห็นต่อหัวหน้าหน่วยงานของรัฐ 
ผ่านหัวหน้าเจ้าหน้าที่เพื่อประกอบการใช้ดุลพินิจว่าจะขอเงินเพิ่มเติม  หรือยกเลิกการซื้อหรือจ้าง 
ในครั้งนั้นและดําเนินการประกวดราคาอิเล็กทรอนิกส์ใหม่  แต่หากหัวหน้าหน่วยงานของรัฐพิจารณาแล้วเห็นว่า  
การดําเนินการประกวดราคาอิเล็กทรอนิกส์ใหม่อาจไม่ได้ผลดี  จะสั่งให้ดําเนินการซื้อหรือจ้างโดยวิธี
คัดเลือกตามมาตรา  56  วรรคหนึ่ง  (1)  (ก)  หรือวิธีเฉพาะเจาะจงตามมาตรา  56  วรรคหนึ่ง  (2)  (ก)  
แล้วแต่กรณีก็ได้  เว้นแต่หน่วยงานของรัฐจะดําเนินการซื้อหรือจ้างโดยวิธีคัดเลือกหรือวิธีเฉพาะเจาะจง
ด้วยเหตุอื่น  ให้เริ่มกระบวนการซื้อหรือจ้างใหม่โดยการจัดทํารายงานขอซื้อหรือขอจ้างตามข้อ  22   
ข้อ 59 ให้นําความในข้อ  42  มาใช้บังคับกับการประกาศผลผู้ชนะการซื้อหรือจ้างโดยวิธี
ประกวดราคาอิเล็กทรอนิกส์  โดยอนุโลม 
ข้อ 60 การซื้อหรือจ้างโดยการประกวดราคานานาชาติ  ให้ดําเนินการดังนี้ 
(1) ให้หน่วยงานของรัฐจัดทําร่างขอบเขตของงานหรือรายละเอียดคุณลักษณะเฉพาะของพัสดุ
หรือแบบรูปรายการงานก่อสร้างที่จะซื้อหรือจ้าง  แล้วแต่กรณี  ตามข้อ  21 
(2) การจัดทําเอกสารซื้อหรือจ้างโดยการประกวดราคานานาชาติพร้อมประกาศเชิญชวน 
ให้อยู่ในดุลพินิจของหัวหน้าหน่วยงานของรัฐที่จะพิจารณาว่าจะจัดทําเป็นภาษาไทยหรือภาษาอังกฤษก็ได้(3) ให้นําความในข้อ  44  ถึงข้อ  59  มาใช้บังคับกับการประกวดราคานานาชาติ   
โดยอนุโลม  เว้นแต่การเผยแพร่ประกาศและเอกสารซื้อหรือจ้างให้เผยแพร่ติดต่อกันไม่น้อยกว่า  30  วันทําการ 
วิธีสอบราคา 
ข้อ 61 ให้เจ้าหน้าที่จัดทําเอกสารซื้อหรือจ้างด้วยวิธีสอบราคาพร้อมประกาศเชิญชวน 
ตามแบบที่คณะกรรมการนโยบายกําหนด 
การจัดทําเอกสารซื้อหรือจ้างและประกาศเชิญชวนตามวรรคหนึ่ง  ถ้าจําเป็นต้องมีข้อความ 
หรือรายการแตกต่างไปจากแบบที่คณะกรรมการนโยบายกําหนด  โดยมีสาระสําคัญตามที่กําหนดไว้ 
ในแบบและไม่ทําให้หน่วยงานของรัฐเสียเปรียบก็ให้กระทําได้  เว้นแต่  หัวหน้าหน่วยงานของรัฐเห็นว่า 
จะมีปัญหาในทางเสียเปรียบหรือไม่รัดกุมพอ  ก็ให้ส่งร่างเอกสารซื้อหรือจ้างและประกาศเชิญชวน
ดังกล่าวไปให้สํานักงานอัยการสูงสุดตรวจพิจารณาก่อน 
การกําหนดวัน  เวลาการยื่นข้อเสนอในเอกสารซื้อหรือจ้างและประกาศเชิญชวนตามวรรคหนึ่ง  
ให้กําหนดเป็นวันถัดจากวันสุดท้ายของระยะเวลาการเผยแพร่ประกาศและเอกสารซื้อหรือจ้างโดยกําหนด
เป็นวัน  เวลา  ทําการ  เพียงวันเดียว   
การกําหนดวัน  เวลาการเปิดซองข้อเสนอ  ให้กําหนดเป็นวัน  เวลา  ทําการ  ถัดจากยื่นข้อเสนอ 
ตามวรรคสาม 
ข้อ 62 หน่วยงานของรัฐอาจนําร่างประกาศและร่างเอกสารซื้อหรือจ้างด้วยวิธีสอบราคา
เผยแพร่เพื่อรับฟังความคิดเห็นจากผู้ประกอบการก่อนก็ได้   
ในกรณีที่หน่วยงานของรัฐนําร่างประกาศและร่างเอกสารซื้อหรือจ้างด้วยวิธีสอบราคาเผยแพร่
เพื่อรับฟังความคิดเห็นจากผู้ประกอบการ  ให้นําความในข้อ  46  และข้อ  47  มาใช้บังคับโดยอนุโลม 
ข้อ 63 เมื่อหัวหน้าหน่วยงานของรัฐให้ความเห็นชอบรายงานขอซื้อหรือขอจ้างตามข้อ  22  
และร่างประกาศและร่างเอกสารซื้อหรือจ้างด้วยวิธีสอบราคาแล้ว  ให้หัวหน้าเจ้าหน้าที่ดําเนินการ
เผยแพร่ประกาศและเอกสารสอบราคาในระบบเครือข่ายสารสนเทศของกรมบัญชีกลางและของ
หน่วยงานของรัฐ  เป็นเวลาติดต่อกันไม่น้อยกว่า  5  วันทําการ  โดยให้คํานึงถึงระยะเวลาในการ 
ให้ผู้ประกอบการเตรียมการจัดทําเอกสารเพื่อยื่นข้อเสนอด้วย   
ข้อ 64 ให้นําความในข้อ  49  มาใช้บังคับกับการให้หรือขายเอกสารสอบราคา  โดยอนุโลม 
ข้อ 65 ให้กรมบัญชีกลางจัดส่งประกาศและเอกสารสอบราคาของหน่วยงานของรัฐ 
ให้สํานักงานการตรวจเงินแผ่นดินผ่านทางระบบอิเล็กทรอนิกส์   
ข้อ 66 การซื้อหรือจ้างพัสดุใดที่มีความจําเป็นโดยสภาพของการซื้อหรือจ้างจะต้องกําหนดเงื่อนไข
ไว้ในเอกสารสอบราคาที่จะต้องมีการชี้แจงรายละเอียดหรือการชี้สถานที่  ให้หน่วยงานของรัฐกําหนด  
วัน  เวลา  และสถานที่ในการชี้แจงรายละเอียดหรือการชี้แจงสถานที่ในเอกสารสอบราคาด้วย 
ก่อนถึงกําหนดวันยื่นข้อเสนอ  หากหน่วยงานของรัฐเห็นว่ามีความจําเป็นที่จะต้องกําหนด
รายละเอียดเพิ่มเติมหรือมีการชี้สถานที่อันเป็นการแก้ไขคุณลักษณะเฉพาะที่เป็นสาระสําคัญซึ่งมิได้กําหนดไว้ในเอกสารสอบราคาตั้งแต่ต้น  ให้หน่วยงานของรัฐจัดทําเป็นเอกสารสอบราคาเพิ่มเติมและให้
ระบุวัน  เวลา  และสถานที่ในการชี้แจงรายละเอียดหรือการชี้สถานที่ไว้ด้วย  โดยให้ดําเนินการเผยแพร่
ในระบบเครือข่ายสารสนเทศของกรมบัญชีกลางและของหน่วยงานของรัฐ  และให้แจ้งผู้ที่ได้รับหรือได้ซื้อ
เอกสารสอบราคาไปแล้วทุกรายทราบผ่านทางจดหมายอิเล็กทรอนิกส์ตามแบบที่กรมบัญชีกลางกําหนด 
การชี้แจงรายละเอียดหรือการชี้สถานที่ตามวรรคสอง  ให้ผู้ที่รับผิดชอบในการปฏิบัติงานนั้น
จัดทําบันทึกการชี้แจงรายละเอียดหรือการชี้สถานที่เป็นลายลักษณ์อักษรไว้เป็นหลักฐานทุกครั้ง 
ถ้ามีการดําเนินการตามวรรคสอง  ให้หน่วยงานของรัฐพิจารณาเลื่อนวัน  เวลาการยื่นข้อเสนอ  
และการเปิดซองสอบราคา  ตามความจําเป็นแก่กรณีด้วย 
ข้อ 67 ให้หน่วยงานของรัฐกําหนดวัน  เวลา  และสถานที่ในการขอรับหรือขอซื้อเอกสาร
สอบราคา  ณ  สถานที่ที่หน่วยงานของรัฐกําหนด  โดยให้ขอรับหรือขอซื้อเอกสารสอบราคาได้ตั้งแต่วัน
เริ่มต้นจนถึงวันสุดท้ายของการเผยแพร่ประกาศและเอกสารสอบราคา  ตามข้อ  63 
ข้อ 68 ในการยื่นซองข้อเสนอ  ผู้ยื่นข้อเสนอจะต้องผนึกซองจ่าหน้าถึงประธานคณะกรรมการ
พิจารณาผลการสอบราคาครั้งนั้น  และส่งถึงหน่วยงานของรัฐผู้ดําเนินการสอบราคาโดยยื่นโดยตรง 
ต่อหน่วยงานของรัฐ  พร้อมรับรองเอกสารหลักฐานที่ยื่นมาพร้อมกับซองใบเสนอราคาว่าเอกสารดังกล่าวถูกต้อง
และเป็นความจริงทุกประการ   
ให้เจ้าหน้าที่ลงรับโดยไม่เปิดซองพร้อมระบุวันและเวลาที่รับซอง  ในกรณีที่ผู้ยื่นข้อเสนอมา 
ยื่นซองโดยตรง  ให้ออกใบรับให้แก่ผู้ยื่นข้อเสนอ  และให้ส่งมอบซองเสนอราคาทั้งหมด  และเอกสารหลักฐานต่าง ๆ   
ที่ได้รับไว้ต่อคณะกรรมการพิจารณาผลการสอบราคาครั้งนั้น  เพื่อดําเนินการต่อไป 
ข้อ 69 นอกเหนือจากกรณีที่กําหนดไว้ในข้อ  66  เมื่อถึงกําหนดวันยื่นซองข้อเสนอ 
ห้ามมิให้ร่นหรือเลื่อน  หรือเปลี่ยนแปลงกําหนดวันยื่นซองข้อเสนอ   
ข้อ 70 เมื่อถึงกําหนดวัน  เวลาการเปิดซองข้อเสนอ  ให้คณะกรรมการพิจารณาผลการสอบราคา  
ดําเนินการเปิดซองข้อเสนอ  และตรวจสอบเอกสารหลักฐานต่าง ๆ  ของผู้ยื่นข้อเสนอทุกรายแล้วให้
กรรมการทุกคนลงลายมือชื่อกํากับไว้ในใบเสนอราคาและเอกสารประกอบการเสนอราคาของผู้ยื่น
ข้อเสนอทุกแผ่น  และให้นําความในข้อ  55  (2) - (4)  มาใช้บังคับกับการดําเนินการพิจารณาคัดเลือก 
ผู้ชนะการซื้อหรือจ้างของคณะกรรมการพิจารณาผลการสอบราคา  โดยอนุโลม 
ข้อ 71 ในกรณีที่ปรากฏว่า  มีผู้ยื่นข้อเสนอเพียงรายเดียวหรือมีผู้ยื่นข้อเสนอหลายราย 
แต่ถูกต้องตรงตามเงื่อนไขที่กําหนดในเอกสารสอบราคาเพียงรายเดียว  หรือไม่มีผู้ยื่นข้อเสนอหรือมี 
แต่ไม่ถูกต้องตรงตามเงื่อนไขที่กําหนดในเอกสารสอบราคา  ให้คณะกรรมการพิจารณาผลการสอบราคา  
ดําเนินการตามข้อ  56  โดยอนุโลม 
ถ้าปรากฏว่าราคาของผู้ยื่นข้อเสนอที่คณะกรรมการเห็นสมควรซื้อหรือจ้างยังสูงกว่าวงเงิน 
ที่จะซื้อหรือจ้าง  ให้คณะกรรมการเรียกผู้ยื่นข้อเสนอรายนั้นมาต่อรองราคา  โดยให้ดําเนินการตามข้อ  57  
หรือข้อ  58  แล้วแต่กรณี  โดยอนุโลมข้อ 72 ให้นําความในข้อ  42  มาใช้บังคับกับการประกาศผลผู้ชนะการซื้อหรือจ้างโดยวิธี
สอบราคา  โดยอนุโลม 
ข้อ 73 ให้นําความในข้อ  60  มาใช้บังคับกับการสอบราคานานาชาติ  โดยอนุโลม   
วิธีคัดเลือก 
ข้อ 74 เมื่อหัวหน้าหน่วยงานของรัฐให้ความเห็นชอบรายงานขอซื้อหรือขอจ้างตามข้อ  22  แล้ว  
ให้คณะกรรมการซื้อหรือจ้างโดยวิธีคัดเลือก  ดําเนินการดังต่อไปนี้ 
(1) จัดทําหนังสือเชิญชวนผู้ประกอบการที่มีคุณสมบัติตรงตามเงื่อนไขที่หน่วยงานของรัฐกําหนด   
ไม่น้อยกว่า  3  ราย  ให้เข้ายื่นข้อเสนอ  เว้นแต่ในงานนั้นมีผู้ประกอบการที่มีคุณสมบัติตรงตามที่กําหนด
น้อยกว่า  3  ราย  โดยให้คํานึงถึงการไม่มีผลประโยชน์ร่วมกันของผู้ที่เข้ายื่นข้อเสนอ  พร้อมจัดทําบัญชีรายชื่อ
ผู้ประกอบการที่คณะกรรมการมีหนังสือเชิญชวน 
(2) การยื่นซองข้อเสนอและการรับซองข้อเสนอ  ให้ดําเนินการตามข้อ  68  โดยอนุโลม 
(3) เมื่อถึงกําหนดวัน  เวลาการรับซองข้อเสนอ  ให้รับซองข้อเสนอของผู้ยื่นข้อเสนอเฉพาะราย 
ที่คณะกรรมการได้มีหนังสือเชิญชวนเท่านั้น  พร้อมจัดทําบัญชีรายชื่อผู้มายื่นข้อเสนอ   
 
เมื่อพ้นกําหนดเวลารับซองข้อเสนอ  ห้ามรับเอกสารหลักฐานต่าง ๆ  และพัสดุตัวอย่าง  
ตามเงื่อนไขที่กําหนดในหนังสือเชิญชวนเพิ่มเติมจากผู้ยื่นข้อเสนอ  เว้นแต่  กรณีการซื้อหรือจ้างใด 
มีรายละเอียดที่มีความจําเป็นโดยสภาพของการซื้อหรือจ้างที่จะต้องให้ผู้ยื่นข้อเสนอนําตัวอย่างพัสดุ 
มาแสดงเพื่อทดลอง  หรือทดสอบ  หรือนําเสนองาน  หรือให้ผู้ยื่นข้อเสนอนําเอกสารหรือรายละเอียด 
มาส่งภายหลังจากวันยื่นซองข้อเสนอ   
(4) เมื่อถึงกําหนดวัน  เวลาการเปิดซองข้อเสนอ  ให้คณะกรรมการดําเนินการเปิดซองข้อเสนอ  
และตรวจสอบเอกสารหลักฐานต่าง ๆ  ของผู้ยื่นข้อเสนอทุกราย  แล้วให้กรรมการทุกคนลงลายมือชื่อกํากับ
ไว้ในใบเสนอราคาและเอกสารประกอบการเสนอราคาของผู้ยื่นข้อเสนอทุกแผ่นและให้นําความในข้อ  55   
(2) - (4)  มาใช้บังคับกับการดําเนินการพิจารณาคัดเลือกผู้ชนะการซื้อหรือจ้างหรือผู้ได้รับการคัดเลือก
ของคณะกรรมการ  โดยอนุโลม 
ข้อ 75 หากปรากฏว่ามีผู้ยื่นข้อเสนอเพียงรายเดียวหรือมีผู้ยื่นข้อเสนอหลายรายแต่ถูกต้อง
ตรงตามเงื่อนไขที่กําหนดในหนังสือเชิญชวนเพียงรายเดียว  ให้คณะกรรมการดําเนินการตามข้อ  56  
โดยอนุโลม 
ในกรณีที่ไม่มีผู้ยื่นข้อเสนอหรือมีแต่ไม่ถูกต้องตรงตามเงื่อนไขที่กําหนดในหนังสือเชิญชวน   
ให้เสนอหัวหน้าหน่วยงานของรัฐผ่านหัวหน้าเจ้าหน้าที่เพื่อยกเลิกการคัดเลือกครั้งนั้น  และจะดําเนินการ
ใหม่โดยวิธีเฉพาะเจาะจงตามมาตรา  56  วรรคหนึ่ง  (2)  (ก)  ก็ได้ 
ถ้าปรากฏว่าราคาของผู้ยื่นข้อเสนอที่คณะกรรมการเห็นสมควรซื้อหรือจ้างยังสูงกว่าวงเงิน 
ที่จะซื้อหรือจ้าง  ให้คณะกรรมการเรียกผู้ยื่นข้อเสนอรายนั้นมาต่อรองราคา  โดยให้ดําเนินการตามข้อ  57  
หรือข้อ  58  แล้วแต่กรณี  โดยอนุโลมข้อ 76 ในกรณีการจ้างตามมาตรา  56  วรรคหนึ่ง  (1)  (ช)  หากไม่สามารถดําเนินการ
ตามปกติได้  ให้คณะกรรมการแจ้งให้ผู้ประกอบการยื่นซองข้อเสนอด้านเทคนิคเพื่อพิจารณาให้เป็น 
ไปตามความต้องการก่อนพิจารณาด้านราคา  แล้วให้คณะกรรมการพิจารณาคัดเลือกข้อเสนอด้านเทคนิค
ที่ดีที่สุดแล้วจัดลําดับ  หลังจากนั้นให้เชิญผู้ที่ยื่นข้อเสนอด้านเทคนิคที่ดีที่สุดมายื่นข้อเสนอด้านราคา 
และเจรจาต่อรองราคาที่เหมาะสม  หากเจรจาไม่ได้ผล  ให้เจรจากับผู้ยื่นข้อเสนอด้านเทคนิคที่ดีที่สุดรายถัดไป 
หากดําเนินการตามวรรคหนึ่ง  แล้วไม่ได้ผล  ให้เสนอความเห็นต่อหัวหน้าหน่วยงานของรัฐ 
ผ่านหัวหน้าเจ้าหน้าที่เพื่อพิจารณายกเลิกการจ้างในครั้งนั้นและจะสั่งให้ดําเนินการใหม่โดยวิธีเฉพาะเจาะจง 
ตามมาตรา  56  วรรคหนึ่ง  (2)  (ก)  ก็ได้ 
ข้อ 77 ให้นําความในข้อ  42  มาใช้บังคับกับการประกาศผลผู้ชนะการซื้อหรือจ้าง 
หรือผู้ได้รับการคัดเลือกโดยวิธีคัดเลือก  โดยอนุโลม 
วิธีเฉพาะเจาะจง 
ข้อ 78 เมื่อหัวหน้าหน่วยงานของรัฐให้ความเห็นชอบรายงานขอซื้อขอจ้างตามข้อ  22  แล้ว   
ให้คณะกรรมการซื้อหรือจ้างโดยวิธีเฉพาะเจาะจง  ดําเนินการดังต่อไปนี้   
(1) จัดทําหนังสือเชิญชวนผู้ประกอบการที่มีคุณสมบัติตรงตามเงื่อนไขที่หน่วยงานของรัฐ
กําหนดรายใดรายหนึ่งให้เข้ายื่นข้อเสนอหรือให้เข้ามาเจรจาต่อรองราคา  โดยให้ดําเนินการดังต่อไปนี้ 
 
(ก) กรณีตามมาตรา  56  วรรคหนึ่ง  (2)  (ก)  ให้เชิญผู้ประกอบการที่มีอาชีพขาย 
หรือรับจ้างนั้นโดยตรงหรือจากผู้ยื่นข้อเสนอในการซื้อหรือจ้างโดยวิธีประกาศเชิญชวนทั่วไปหรือวิธีคัดเลือก 
ซึ่งถูกยกเลิกไป  (ถ้ามี)  ให้มายื่นเสนอราคา  ทั้งนี้  หากเห็นว่าผู้ประกอบการรายที่เห็นสมควรซื้อหรือจ้าง
เสนอราคาสูงกว่าราคาในท้องตลาด  หรือราคาที่ประมาณได้  หรือราคาที่คณะกรรมการเห็นสมควร   
ให้ต่อรองราคาลงเท่าที่จะทําได้ 
 
(ข) กรณีตามมาตรา  56  วรรคหนึ่ง  (2)  (ค)  (ง)  ให้เชิญผู้ประกอบการที่มีอาชีพขาย
หรือรับจ้างนั้นโดยตรงมายื่นเสนอราคา  หากเห็นว่าราคาที่เสนอนั้นยังสูงกว่าราคาในท้องถิ่น  หรือราคา 
ที่ประมาณได้  หรือราคาที่คณะกรรมการเห็นสมควร  ให้ต่อรองราคาลงเท่าที่จะทําได้ 
 
(ค) กรณีตามมาตรา  56  วรรคหนึ่ง  (2)  (จ)  ให้เจรจากับผู้ประกอบการรายเดิม 
ตามสัญญาหรือข้อตกลงซึ่งยังไม่สิ้นสุดระยะเวลาส่งมอบ  เพื่อขอให้มีการซื้อหรือจ้างตามรายละเอียด  
และราคาที่ต่ํากว่าหรือราคาเดิมภายใต้เงื่อนไขที่ดีกว่าหรือเงื่อนไขเดิม  โดยคํานึงถึงราคาต่อหน่วย 
ตามสัญญาเดิม  (ถ้ามี)  เพื่อให้เกิดประโยชน์สูงสุดต่อหน่วยงานของรัฐ 
 
(ง) กรณีตามมาตรา  56  วรรคหนึ่ง  (2)  (ฉ)  ให้ดําเนินการโดยวิธีเจรจาตกลงราคา 
 
(จ) กรณีตามมาตรา  56  วรรคหนึ่ง  (2)  (ช)  ให้เชิญเจ้าของที่ดินหรือสิ่งปลูกสร้าง
โดยตรงมาเสนอราคา  หากเห็นว่าราคาที่เสนอนั้นยังสูงกว่าราคาในท้องตลาด  หรือราคาที่คณะกรรมการ
เห็นสมควร  ให้ต่อรองราคาลงเท่าที่จะทําได้   
(2) จัดทํารายงานผลการพิจารณา  โดยให้นําความในข้อ  55  (4)  มาใช้บังคับโดยอนุโลมข้อ 79 กรณีตามมาตรา  56  วรรคหนึ่ง  (2)  (ข)  ให้เจ้าหน้าที่เจรจาตกลงราคากับ
ผู้ประกอบการที่มีอาชีพขายหรือรับจ้างนั้นโดยตรง  แล้วให้หัวหน้าเจ้าหน้าที่ซื้อหรือจ้างได้ภายในวงเงิน 
ที่ได้รับความเห็นชอบจากหัวหน้าหน่วยงานของรัฐ  ตามข้อ  24 
การซื้อหรือจ้างตามวรรคหนึ่ง  ในกรณีที่มีความจําเป็นเร่งด่วนที่เกิดขึ้นโดยไม่ได้คาดหมายไว้ก่อน
และไม่อาจดําเนินการตามปกติได้ทัน  ให้เจ้าหน้าที่หรือผู้ที่รับผิดชอบในการปฏิบัติงานนั้นดําเนินการ 
ไปก่อนแล้วรีบรายงานขอความเห็นชอบต่อหัวหน้าหน่วยงานของรัฐ  และเมื่อหัวหน้าหน่วยงานของรัฐ 
ให้ความเห็นชอบแล้ว  ให้ถือว่ารายงานดังกล่าวเป็นหลักฐานการตรวจรับโดยอนุโลม 
ข้อ 80 การซื้อหรือจ้างที่มีวงเงินเล็กน้อยตามที่กําหนดในกฎกระทรวงตามความในมาตรา  96  
วรรคสอง  หน่วยงานของรัฐอาจดําเนินการซื้อหรือจ้างผ่านระบบอิเล็กทรอนิกส์ตามวิธีการที่กรมบัญชีกลาง
กําหนดก็ได้ 
ข้อ 81 ให้นําความในข้อ  42  มาใช้บังคับกับการประกาศผลผู้ได้รับการคัดเลือกโดยวิธี
เฉพาะเจาะจง  โดยอนุโลม 
การจ้างออกแบบรวมก่อสร้าง 
ข้อ 82 หน่วยงานของรัฐใดประสงค์จะจัดทําโครงการจ้างออกแบบรวมก่อสร้างที่มีรูปแบบ
และขอบเขตการดําเนินงานครอบคลุมการสํารวจ  ออกแบบ  ตลอดจนก่อสร้างจนแล้วเสร็จสมบูรณ์  
รวมทั้งการบํารุงรักษาในช่วงเริ่มต้นของโครงการโดยผู้ประกอบการเพียงรายเดียว  ให้เสนอโครงการ 
ต่อคณะรัฐมนตรี  เพื่อขอความเห็นชอบก่อนที่จะเริ่มต้นดําเนินโครงการ   
การจ้างออกแบบรวมก่อสร้างสามารถดําเนินการได้  3  รูปแบบ  ดังนี้ 
(1) จ้างออกแบบควบคู่การก่อสร้าง  (Design  &  Build  Project)  คือ  โครงการที่มีวงเงินลงทุน
และเทคโนโลยีดําเนินการสูง  รวมทั้งสามารถจัดทําโครงการได้หลายรูปแบบ  โดยส่วนใหญ่จะเป็น
โครงการใหม่ที่ไม่เคยมีการดําเนินการมาก่อนในประเทศ  ดังนั้น  จึงมีความจําเป็นต้องใช้ผู้รับเหมาดําเนิน
โครงการที่มีความรู้  ความสามารถ  และเทคนิคในการดําเนินการพิเศษ  โดยเฉพาะการชําระเงิน 
ค่าดําเนินโครงการจะมีรูปแบบการจ่ายชําระเงินตามความก้าวหน้าของงานเป็นงวด ๆ  (installment) 
(2) จ้างก่อสร้างพร้อมจัดหาเงินทุน  (Turnkey  Project)  คือ  โครงการที่ผู้ว่าจ้างจะจัดหา 
ผู้รับจ้างดําเนินโครงการจนแล้วเสร็จ  จึงจะมีการชําระเงินค่าดําเนินโครงการ  ซึ่งผู้รับจ้างอาจต้องมีหน้าที่ 
ในการจัดหาแหล่งเงินทุนเพื่อดําเนินโครงการด้วย  รวมทั้งผู้ว่าจ้างต้องมีวงเงินดําเนินโครงการอ้างอิง 
ได้ประกอบการพิจารณาโครงการ  (Reference  Based  Price)   
(3) จ้างออกแบบควบคู่ก่อสร้างพร้อมจัดหาเงินทุน  (หรือจ้างเหมาแบบเบ็ดเสร็จเต็มรูปแบบ)  
คือ  โครงการที่ใช้รูปแบบดําเนินโครงการทั้ง  2  รูปแบบ  โดยผู้รับจ้างเป็นผู้ออกแบบและก่อสร้างควบคู่กัน  
(Design  &  Build)  รวมทั้งทําหน้าที่จัดหาเงินทุนดําเนินโครงการ  ซึ่งผู้ว่าจ้างจะชําระเงินค่าดําเนินโครงการ 
เมื่อแล้วเสร็จหลักเกณฑ์  วิธีการ  และรายละเอียดกระบวนและขั้นตอนการจ้างออกแบบรวมก่อสร้าง 
ให้เป็นไปตามที่กรมบัญชีกลางกําหนดโดยความเห็นชอบของคณะกรรมการนโยบาย 
เกณฑ์การพิจารณาคัดเลือกข้อเสนอ 
ข้อ 83 ในการพิจารณาคัดเลือกข้อเสนอโดยวิธีประกาศเชิญชวนทั่วไปหรือวิธีคัดเลือก 
ให้หน่วยงานของรัฐดําเนินการโดยพิจารณาถึงประโยชน์ของหน่วยงานของรัฐ  และวัตถุประสงค์ของการ
ใช้งานเป็นสําคัญ  ตามหลักเกณฑ์  ดังนี้ 
(1) การซื้อหรือจ้างที่มีการกําหนดคุณลักษณะเฉพาะของพัสดุที่เป็นมาตรฐาน  และมีคุณภาพดี
เพียงพอตามความต้องการใช้งาน  และเป็นประโยชน์ต่อหน่วยงานของรัฐแล้ว  กรณีนี้หน่วยงานของรัฐ
สามารถใช้เกณฑ์ราคาในการคัดเลือกผู้ที่เสนอราคาต่ําสุดเป็นผู้ชนะการซื้อหรือจ้างหรือเป็นผู้ได้รับ 
การคัดเลือก   
(2) การซื้อหรือจ้างที่มีความซับซ้อน  มีเทคโนโลยีสูง  หรือมีเทคนิคเฉพาะ  จําเป็นต้องคัดเลือกพัสดุ
มีคุณภาพดีตามความต้องการใช้งานของหน่วยงานของรัฐนั้น  และเป็นประโยชน์ต่อหน่วยงานของรัฐมากที่สุด  
กรณีนี้หน่วยงานของรัฐสามารถใช้เกณฑ์ราคาประกอบเกณฑ์อื่นตามความในมาตรา  65  วรรคหนึ่ง   
ในการพิจารณาคัดเลือกผู้ยื่นข้อเสนอที่มีคุณภาพและคุณสมบัติถูกต้อง  ครบถ้วน  ซึ่งได้คะแนนรวมสูงสุด
เป็นผู้ชนะการซื้อหรือจ้างหรือเป็นผู้ได้รับการคัดเลือก  แต่หากหน่วยงานของรัฐไม่อาจเลือกใช้เกณฑ์อื่น
ประกอบและจําเป็นต้องใช้เกณฑ์เดียวในการพิจารณา  ให้ใช้เกณฑ์ราคา 
(3) การซื้อหรือจ้างที่มีการกําหนดคุณลักษณะเฉพาะที่จะต้องคํานึงถึงเทคโนโลยีของพัสดุ 
หรือคุณสมบัติของผู้ยื่นข้อเสนอ  ซึ่งอาจจะมีข้อเสนอที่ไม่อยู่ในฐานเดียวกันเป็นเหตุให้มีปัญหาในการ
พิจารณาคัดเลือกข้อเสนอให้หน่วยงานของรัฐกําหนดเป็นเงื่อนไขให้มีการยื่นข้อเสนอด้านเทคนิค 
หรือข้อเสนออื่นแยกมาต่างหาก  และให้หน่วยงานของรัฐพิจารณาคัดเลือกผู้ยื่นข้อเสนอที่มีคุณสมบัติ
ถูกต้อง  ครบถ้วน  และเป็นประโยชน์ต่อหน่วยงานของรัฐ  ซึ่งได้คะแนนข้อเสนอด้านเทคนิคหรือข้อเสนออื่น
ผ่านเกณฑ์ขั้นต่ําตามที่หน่วยงานของรัฐกําหนด  แล้วให้ดําเนินการตาม  (1)  หรือ  (2)  ต่อไป 
ในกรณีที่เห็นสมควร  คณะกรรมการนโยบายอาจกําหนดแนวทางในการพิจารณาคัดเลือก
ข้อเสนอเพิ่มเติมตามความจําเป็นและเหมาะสมก็ได้ 
อํานาจในการสั่งซื้อหรือสั่งจ้าง 
ข้อ 84 การสั่งซื้อหรือสั่งจ้างโดยวิธีประกาศเชิญชวนทั่วไปครั้งหนึ่ง  ให้เป็นอํานาจ 
ของผู้ดํารงตําแหน่งและภายในวงเงิน  ดังต่อไปนี้   
(1) หัวหน้าหน่วยงานของรัฐ  ไม่เกิน  200,000,000  บาท   
(2) ผู้มีอํานาจเหนือขึ้นไปหนึ่งชั้น  เกิน  200,000,000  บาท   
ข้อ 85 การสั่งซื้อหรือสั่งจ้างโดยวิธีคัดเลือกครั้งหนึ่ง  ให้เป็นอํานาจของผู้ดํารงตําแหน่ง 
และภายในวงเงิน  ดังต่อไปนี้ 
(1) หัวหน้าหน่วยงานของรัฐ  ไม่เกิน  100,000,000  บาท 
(2) ผู้มีอํานาจเหนือขึ้นไปหนึ่งชั้น  เกิน  100,000,000  บาทข้อ 86 การสั่งซื้อหรือสั่งจ้างโดยวิธีเฉพาะเจาะจงครั้งหนึ่ง  ให้เป็นอํานาจของผู้ดํารงตําแหน่ง
และภายในวงเงิน  ดังต่อไปนี้ 
(1) หัวหน้าหน่วยงานของรัฐ  ไม่เกิน  50,000,000  บาท 
(2) ผู้มีอํานาจเหนือขึ้นไปหนึ่งชั้น  เกิน  50,000,000  บาท   
ข้อ 87 ผู้มีอํานาจเหนือขึ้นไปหนึ่งชั้นตามข้อ  84  ข้อ  85  และข้อ  86  ให้เป็นไปตาม
บัญชีแนบท้ายระเบียบนี้ 
ข้อ 88 รัฐวิสาหกิจใดมีความจําเป็นจะกําหนดผู้มีอํานาจและวงเงินในการสั่งซื้อหรือสั่งจ้าง
ตามข้อ  84  ข้อ  85  ข้อ  86  และข้อ  87  แตกต่างไปจากที่กําหนดไว้ในระเบียบนี้  ให้เสนอ 
ต่อคณะกรรมการวินิจฉัยเพื่อขอความเห็นชอบ  และเมื่อได้รับความเห็นชอบแล้วให้รายงานสํานักงาน 
การตรวจเงินแผ่นดินทราบด้วย   
การจ่ายเงินล่วงหน้า 
ข้อ 89 การจ่ายเงินค่าพัสดุล่วงหน้าให้แก่ผู้ประกอบการที่เป็นคู่สัญญาจะกระทํามิได้   
เว้นแต่หัวหน้าหน่วยงานของรัฐเห็นว่ามีความจําเป็นจะต้องจ่าย  และมีการกําหนดเงื่อนไขไว้ก่อนการ 
ทําสัญญาหรือข้อตกลง  ให้กระทําได้เฉพาะกรณีและตามหลักเกณฑ์  ดังต่อไปนี้ 
(1) การซื้อหรือการจ้างจากหน่วยงานของรัฐ  จ่ายได้ไม่เกินร้อยละห้าสิบของราคาซื้อ 
หรือราคาจ้าง 
(2) การซื้อพัสดุจากสถาบันของรัฐในต่างประเทศ  หรือจากหน่วยงานอื่นในต่างประเทศ 
ซึ่งต้องดําเนินการผ่านองค์การระหว่างประเทศ  หรือการซื้อเครื่องมือวิทยาศาสตร์  หรือพัสดุอื่น 
ที่ผู้รักษาการตามระเบียบประกาศกําหนด  ซึ่งจําเป็นต้องซื้อจากผู้ผลิตหรือผู้แทนจําหน่ายโดยตรง 
ในต่างประเทศ  ให้จ่ายได้ตามที่ตกลงกับสถาบันของรัฐหรือองค์การระหว่างประเทศ  หรือตามเงื่อนไข 
ที่ผู้ขายกําหนด  แล้วแต่กรณี 
(3) การบอกรับวารสารหรือการสั่งจองหนังสือ  หรือการจัดซื้อฐานข้อมูลสําเร็จรูป   
ที่มีลักษณะจะต้องบอกรับเป็นสมาชิกก่อน  และมีกําหนดการออกเป็นวาระดังเช่นวารสาร  หรือการบอกรับ
เป็นสมาชิกเพื่อการใช้ประโยชน์เรียกค้นหาข้อมูลข่าวสารจากแหล่งข้อมูลต่าง ๆ  โดยอาศัยระบบ
เครือข่ายสารสนเทศ  ให้จ่ายได้เท่าที่จ่ายจริง 
(4) การซื้อหรือการจ้างโดยวิธีประกาศเชิญชวนทั่วไป  วิธีคัดเลือก  และวิธีเฉพาะเจาะจง  
นอกจากกรณีตามมาตรา  56  วรรคหนึ่ง  (2)  (ข)  ให้จ่ายได้ไม่เกินร้อยละสิบห้าของราคาซื้อหรือราคาจ้าง  
แต่ทั้งนี้  จะต้องกําหนดอัตราค่าพัสดุที่จะจ่ายล่วงหน้าไว้เป็นเงื่อนไขในประกาศและเอกสารเชิญชวน  
หรือหนังสือเชิญชวน  แล้วแต่กรณีด้วย   
ข้อ 90 การจ่ายเงินตามแบบธรรมเนียมการค้าระหว่างประเทศ  โดยเปิดเลตเตอร์ออฟเครดิต  
หรือโดยวิธีใช้ดราฟต์กรณีที่วงเงินไม่เกิน  500,000  บาท  หรือการจ่ายเงินตามความก้าวหน้า 
ในการสั่งซื้อพัสดุ  ให้กระทําได้โดยไม่ถือว่าเป็นการจ่ายเงินล่วงหน้าข้อ 91 การจ่ายเงินค่าพัสดุล่วงหน้าตามข้อ  89  (1)  (2)  และ  (3)  ไม่ต้องเรียกหลักประกัน 
ส่วนการจ่ายเงินค่าพัสดุล่วงหน้าตามข้อ  89  (4)  ผู้ประกอบการที่เป็นคู่สัญญาจะต้องนํา
พันธบัตรรัฐบาลไทยหรือหนังสือค้ําประกันหรือหนังสือค้ําประกันอิเล็กทรอนิกส์ของธนาคารในประเทศ 
มาค้ําประกันเงินที่รับล่วงหน้าไปนั้น  และให้หน่วยงานของรัฐคืนหนังสือค้ําประกันดังกล่าวให้แก่คู่สัญญา
เมื่อหน่วยงานของรัฐได้หักเงินที่ได้จ่ายล่วงหน้าจากเงินค่าของหรือค่าจ้างในแต่ละงวดครบถ้วนแล้ว  ทั้งนี้  
ให้กําหนดเป็นเงื่อนไขไว้ในสัญญาด้วย 
ส่วนที่  3 
การเช่า 
 
 
ข้อ 92 การเช่าสังหาริมทรัพย์  และการเช่าอสังหาริมทรัพย์ตามหลักเกณฑ์ที่กําหนดไว้ 
ในหมวดนี้  ให้หัวหน้าหน่วยงานของรัฐพิจารณาดําเนินการได้ตามความเหมาะสมและจําเป็น  โดยสําหรับ
การเช่าสังหาริมทรัพย์ให้นําข้อกําหนดเกี่ยวกับการซื้อมาใช้โดยอนุโลม 
ในกรณีที่มีความจําเป็นต้องจ่ายเงินค่าเช่าล่วงหน้าในการเช่าอสังหาริมทรัพย์  และสังหาริมทรัพย์ 
ให้กระทําได้เฉพาะกรณีการเช่าซึ่งมีระยะเวลาไม่เกิน  3  ปี  ตามหลักเกณฑ์  ดังต่อไปนี้ 
(1) การเช่าจากหน่วยงานของรัฐ  จ่ายได้ไม่เกินร้อยละห้าสิบของค่าเช่าทั้งสัญญา 
(2) การเช่าจากเอกชนจ่ายได้ไม่เกินร้อยละยี่สิบของค่าเช่าทั้งสัญญา 
การเช่าอสังหาริมทรัพย์ 
ข้อ 93 การเช่าอสังหาริมทรัพย์  ให้กระทําได้ในกรณี  ดังต่อไปนี้ 
(1) เช่าที่ดินเพื่อใช้ประโยชน์ในราชการ 
(2) เช่าสถานที่เพื่อใช้เป็นที่ทําการในกรณีที่ไม่มีสถานที่ของหน่วยงานของรัฐ  หรือมีแต่ไม่เพียงพอ  
และถ้าสถานที่เช่านั้นกว้างขวางพอ  จะใช้เป็นที่พักของผู้ซึ่งมีสิทธิเบิกค่าเช่าบ้านตามระเบียบของทางราชการ
หรือของหน่วยงานของรัฐด้วยก็ได้ 
(3) เช่าสถานที่เพื่อใช้เป็นที่พักสําหรับผู้มีสิทธิเบิกค่าเช่าที่พักตามระเบียบของทางราชการ  
หรือของหน่วยงานของรัฐในกรณีที่ต้องการประหยัดเงินงบประมาณ 
(4) เช่าสถานที่เพื่อใช้เป็นที่เก็บพัสดุของหน่วยงานของรัฐในกรณีที่ไม่มีสถานที่เก็บเพียงพอ 
การเช่าให้ดําเนินการเจรจาตกลงราคากับผู้ให้เช่าโดยตรง 
ข้อ 94 ก่อนดําเนินการเช่า  ให้เจ้าหน้าที่ทํารายงานเสนอหัวหน้าหน่วยงานของรัฐ   
เพื่อขอความเห็นชอบ  โดยเสนอผ่านหัวหน้าเจ้าหน้าที่  ตามรายการ  ดังต่อไปนี้ 
(1) เหตุผลและความจําเป็นที่จะต้องเช่า 
(2) ราคาค่าเช่าที่ผู้ให้เช่าเสนอ 
(3) รายละเอียดของอสังหาริมทรัพย์ที่จะเช่า  เช่น  สภาพของสถานที่บริเวณที่ต้องการใช้
พร้อมทั้งภาพถ่าย  (ถ้ามี)  และราคาค่าเช่าครั้งหลังสุด  เป็นต้น(4) อัตราค่าเช่าของอสังหาริมทรัพย์  ซึ่งมีขนาดและสภาพใกล้เคียงกับที่จะเช่า  (ถ้ามี) 
ข้อ 95 อสังหาริมทรัพย์ซึ่งมีอัตราค่าเช่ารวมทั้งค่าบริการอื่นเกี่ยวกับการเช่าตามที่ 
จะกําหนดไว้ในสัญญา  ให้เป็นไปตามหลักเกณฑ์  ดังนี้ 
(1) ราชการส่วนกลาง  และราชการส่วนภูมิภาค  ให้เป็นไปตามหลักเกณฑ์และอัตรา 
ที่กระทรวงการคลังกําหนด   
(2) ราชการส่วนท้องถิ่น  ให้เป็นไปตามหลักเกณฑ์และอัตราที่กระทรวงมหาดไทย  กรุงเทพมหานคร  
หรือเมืองพัทยา  แล้วแต่กรณี  กําหนด 
(3) หน่วยงานของรัฐอื่น  ให้เป็นไปตามหลักเกณฑ์และอัตราที่หน่วยงานของรัฐนั้นกําหนด   
ส่วนที่  4 
การแลกเปลี่ยน 
 
 
ข้อ 96 การแลกเปลี่ยนพัสดุจะกระทํามิได้  เว้นแต่ในกรณีที่หัวหน้าหน่วยงานของรัฐเห็นว่า
มีความจําเป็นจะต้องแลกเปลี่ยน  ให้กระทําได้เฉพาะการแลกเปลี่ยนครุภัณฑ์กับครุภัณฑ์และการ
แลกเปลี่ยนวัสดุกับวัสดุ  ตามหลักเกณฑ์  ดังนี้ 
(1) การแลกเปลี่ยนครุภัณฑ์กับครุภัณฑ์ประเภทและชนิดเดียวกัน  ให้แลกเปลี่ยนได้  เว้นแต่
การแลกเปลี่ยนครุภัณฑ์บางอย่างซึ่งสํานักงบประมาณหรือหน่วยงานของรัฐที่มีหน้าที่ควบคุมพัสดุนั้นกําหนด  
หรือการแลกเปลี่ยนที่ต้องจ่ายเงินเพิ่ม  ให้ขอทําความตกลงกับสํานักงบประมาณหรือหน่วยงานของรัฐนั้นก่อน   
(2) การแลกเปลี่ยนครุภัณฑ์กับครุภัณฑ์ต่างประเภทหรือต่างชนิดกัน  ให้ขอทําความตกลงกับ
สํานักงบประมาณหรือหน่วยงานของรัฐนั้นก่อนทุกกรณี   
(3) การแลกเปลี่ยนวัสดุกับวัสดุที่ไม่ต้องจ่ายเงินเพิ่ม  ให้แลกเปลี่ยนได้   
ข้อ 97 ในกรณีต้องมีการแลกเปลี่ยนพัสดุ  ให้เจ้าหน้าที่รายงานต่อหัวหน้าหน่วยงานของรัฐ
ผ่านหัวหน้าเจ้าหน้าที่เพื่อพิจารณาสั่งการ  โดยให้รายงานตามรายการ  ดังต่อไปนี้ 
(1) เหตุผลและความจําเป็นที่ต้องแลกเปลี่ยน 
(2) รายละเอียดของพัสดุที่จะนําไปแลกเปลี่ยน 
(3) ราคาที่ซื้อหรือได้มาของพัสดุที่จะนําไปแลกเปลี่ยน  และราคาที่จะแลกเปลี่ยนได้
โดยประมาณ 
(4) พัสดุที่จะรับแลกเปลี่ยน  และให้ระบุว่าจะแลกเปลี่ยนกับหน่วยงานของรัฐหรือเอกชน 
(5) ข้อเสนออื่น ๆ  (ถ้ามี) 
ในกรณีที่จะแลกเปลี่ยนกับเอกชน  ให้ระบุวิธีที่จะแลกเปลี่ยนพร้อมทั้งเหตุผล  โดยเสนอให้นํา
วิธีการซื้อมาใช้โดยอนุโลม  เว้นแต่การแลกเปลี่ยนพัสดุที่จะนําไปแลกครั้งหนึ่งซึ่งมีราคาซื้อหรือได้มารวมกัน 
ไม่เกิน  500,000  บาท  จะเสนอให้ใช้วิธีเฉพาะเจาะจงโดยการเจรจาตกลงแลกเปลี่ยนกันก็ได้ข้อ 98 การแลกเปลี่ยนพัสดุกับเอกชน  ให้หัวหน้าหน่วยงานของรัฐแต่งตั้งคณะกรรมการ 
ขึ้นคณะหนึ่งหรือหลายคณะตามความจําเป็น  โดยถือปฏิบัติตามข้อ  26  หรือข้อ  27  แล้วแต่กรณี 
โดยอนุโลม 
ให้คณะกรรมการมีหน้าที่ดังนี้ 
(1) ตรวจสอบและประเมินราคาพัสดุที่ต้องการแลกเปลี่ยนตามสภาพปัจจุบันของพัสดุนั้น 
(2) ตรวจสอบรายละเอียดพัสดุที่จะได้รับจากการแลกเปลี่ยนว่าเป็นของใหม่ที่ยังไม่เคยใช้งานมาก่อน  
เว้นแต่พัสดุเก่าที่จะได้รับจากการแลกเปลี่ยนนั้นจะเป็นความจําเป็นไม่ทําให้หน่วยงานของรัฐต้องเสียประโยชน์  
หรือเพื่อประโยชน์แก่หน่วยงานของรัฐ 
(3) เปรียบเทียบราคาพัสดุที่จะแลกเปลี่ยนกัน  โดยพิจารณาจากราคาที่ประเมินตาม  (1)  
และราคาพัสดุที่จะได้รับจากการแลกเปลี่ยน  ซึ่งถือตามราคากลางหรือราคามาตรฐาน  หรือราคาในท้องตลาด
โดยทั่วไป 
(4) ต่อรองกับผู้เสนอราคารายที่คณะกรรมการเห็นสมควรแลกเปลี่ยน 
(5) เสนอความเห็นต่อหัวหน้าหน่วยงานของรัฐเพื่อพิจารณาสั่งการ   
(6) ตรวจรับพัสดุโดยปฏิบัติตามข้อ  175  โดยอนุโลม 
ข้อ 99 การแลกเปลี่ยนพัสดุของหน่วยงานของรัฐกับหน่วยงานของรัฐด้วยกัน  ให้อยู่ในดุลพินิจ
ของหัวหน้าหน่วยงานของรัฐนั้น ๆ  ที่จะตกลงกัน 
ข้อ 100 ครุภัณฑ์ที่ได้รับจากการแลกเปลี่ยนเมื่อลงทะเบียนครุภัณฑ์ของหน่วยงานของรัฐนั้นแล้ว  
ให้แจ้งสํานักงบประมาณหรือหน่วยงานของรัฐที่มีหน้าที่ควบคุมพัสดุนั้น  และสํานักงานการตรวจเงินแผ่นดิน  
แล้วแต่กรณี  ทราบภายใน  30  วัน  นับแต่วันที่ได้รับครุภัณฑ์ 
ในกรณีการแลกเปลี่ยนครุภัณฑ์กับหน่วยงานของรัฐหรือเอกชน  ให้ส่งสําเนาหลักฐาน 
การดําเนินการตามข้อ  97  หรือข้อ  98  ไปด้วย 
 
 
ข้อ 101 การจ้างที่ปรึกษา  เป็นงานให้บริการเพื่อเป็นผู้ให้คําปรึกษาหรือแนะนําแก่หน่วยงานของรัฐ  
โดยที่ปรึกษาต้องเป็นที่ปรึกษาที่ได้ขึ้นทะเบียนไว้กับศูนย์ข้อมูลที่ปรึกษา  กระทรวงการคลัง  เว้นแต่จะมี
หนังสือรับรองจากศูนย์ข้อมูลที่ปรึกษา  กระทรวงการคลัง  ว่าไม่มีที่ปรึกษาเป็นผู้ให้บริการในงานที่จ้างนั้น  
หรือเป็นงานจ้างที่ปรึกษาของหน่วยงานของรัฐในต่างประเทศในกรณีที่มีความจําเป็นต้องจ้างที่ปรึกษาต่างประเทศ  ให้หน่วยงานของรัฐแสดงเหตุผล 
และความจําเป็นในการจ้างที่ปรึกษาต่างประเทศไว้ในรายงานขอจ้าง  โดยการจ้างที่ปรึกษาต่างประเทศ
ในครั้งนั้นจะต้องมีบุคลากรไทยร่วมงานด้วย  ทั้งนี้  เพื่อให้เกิดการถ่ายทอดองค์ความรู้และเทคโนโลยี
ให้แก่บุคลากรไทย  เว้นแต่สาขาบริการหรืองานจ้างที่ไม่อาจมีบุคลากรไทยได้   
ข้อ 102 หน่วยงานของรัฐแห่งใดประสงค์จะจ้างที่ปรึกษาให้กับหน่วยงานของรัฐแห่งอื่น   
ให้กําหนดหลักเกณฑ์  วิธีการ  และรายละเอียดการดําเนินการจ้างที่ปรึกษาเสนอต่อคณะกรรมการนโยบาย 
เพื่อขอความเห็นชอบ  และเมื่อได้รับความเห็นชอบแล้วให้หน่วยงานของรัฐดําเนินการตามวิธีการที่กําหนดต่อไป 
ในกรณีที่เห็นสมควร  คณะกรรมการนโยบายอาจประกาศกําหนดหลักเกณฑ์  วิธีการ   
และรายละเอียดการดําเนินการจ้างที่ปรึกษา  เพื่อให้หน่วยงานของรัฐปฏิบัติก็ได้ 
ส่วนที่  2 
กระบวนการจ้างที่ปรึกษา 
 
 
การจัดทําร่างขอบเขตของงานจ้างที่ปรึกษา 
ข้อ 103 ในงานจ้างที่ปรึกษา  ให้หัวหน้าหน่วยงานของรัฐแต่งตั้งคณะกรรมการขึ้นมาคณะหนึ่ง  
หรือจะให้เจ้าหน้าที่หรือบุคคลใดบุคคลหนึ่งจัดทําร่างขอบเขตของงานจ้างที่ปรึกษา  รวมทั้งกําหนดหลักเกณฑ์
การพิจารณาคัดเลือกข้อเสนอ   
องค์ประกอบ  ระยะเวลาการพิจารณา  และการประชุมของคณะกรรมการตามวรรคหนึ่ง 
ให้เป็นไปตามที่หัวหน้าหน่วยงานของรัฐกําหนดตามความจําเป็นและเหมาะสม 
รายงานขอจ้างที่ปรึกษา   
ข้อ 104 ในการจ้างที่ปรึกษาให้เจ้าหน้าที่จัดทํารายงานขอจ้างที่ปรึกษาเสนอหัวหน้าหน่วยงาน 
ของรัฐเพื่อขอความเห็นชอบ  โดยเสนอผ่านหัวหน้าเจ้าหน้าที่  ตามรายการดังต่อไปนี้ 
(1) เหตุผลและความจําเป็นที่ต้องจ้างที่ปรึกษา   
(2) ขอบเขตของงานจ้างที่ปรึกษา   
(3) คุณสมบัติของที่ปรึกษาที่จะจ้าง   
(4) ราคากลางงานจ้างที่ปรึกษา   
(5) วงเงินที่จะจ้างที่ปรึกษา  โดยให้ระบุวงเงินงบประมาณ  ถ้าไม่มีวงเงินดังกล่าวให้ระบุ
วงเงินที่ประมาณว่าจะจ้างในครั้งนั้น 
(6) กําหนดเวลาแล้วเสร็จของงานจ้างที่ปรึกษา   
(7) วิธีจ้างที่ปรึกษา  และเหตุผลที่ต้องจ้างที่ปรึกษาโดยวิธีนั้น 
(8) หลักเกณฑ์การพิจารณาคัดเลือกข้อเสนอ(9) ข้อเสนออื่น ๆ  เช่น  การขออนุมัติแต่งตั้งคณะกรรมการต่าง ๆ  ที่จําเป็นในการจ้าง 
ที่ปรึกษา  การออกเอกสารการจ้างที่ปรึกษาและประกาศเผยแพร่ 
เมื่อหัวหน้าหน่วยงานของรัฐให้ความเห็นชอบรายงานตามวรรคหนึ่งแล้ว  ให้เจ้าหน้าที่
ดําเนินการจ้างตามวิธีการจ้างนั้นต่อไปได้ 
คณะกรรมการดําเนินงานจ้างที่ปรึกษา 
ข้อ 105 ในการดําเนินงานจ้างที่ปรึกษาแต่ละครั้ง  ให้หัวหน้าหน่วยงานของรัฐแต่งตั้ง
คณะกรรมการดําเนินงานจ้างที่ปรึกษาขึ้น  เพื่อปฏิบัติการตามระเบียบนี้  พร้อมกับกําหนดระยะเวลา 
ในการพิจารณาของคณะกรรมการ  แล้วแต่กรณี  คือ   
(1) คณะกรรมการดําเนินงานจ้างที่ปรึกษาโดยวิธีประกาศเชิญชวนทั่วไป 
(2) คณะกรรมการดําเนินงานจ้างที่ปรึกษาโดยวิธีคัดเลือก 
(3) คณะกรรมการดําเนินงานจ้างที่ปรึกษาโดยวิธีเฉพาะเจาะจง 
(4) คณะกรรมการตรวจรับพัสดุในงานจ้างที่ปรึกษา 
ให้คณะกรรมการการดําเนินงานจ้างแต่ละคณะ  รายงานผลการพิจารณาต่อหัวหน้าหน่วยงานของรัฐ
ภายในระยะเวลาที่กําหนด  ถ้ามีเหตุที่ทําให้การรายงานล่าช้า  ให้เสนอหัวหน้าหน่วยงานของรัฐพิจารณา
ขยายเวลาได้ตามความจําเป็น 
 
ข้อ 106 คณะกรรมการตามข้อ  105  แต่ละคณะให้ประกอบด้วย  ประธานกรรมการ  1  คน  
และกรรมการอย่างน้อย  4  คน  ซึ่งแต่งตั้งจากข้าราชการ  ลูกจ้างประจํา  พนักงานราชการ  พนักงาน
มหาวิทยาลัย  พนักงานของรัฐ  หรือพนักงานของหน่วยงานของรัฐที่เรียกชื่ออย่างอื่น  โดยให้คํานึงถึง
ลักษณะหน้าที่และความรับผิดชอบของผู้ที่ได้รับแต่งตั้งเป็นสําคัญ  และในกรณีการจ้างที่ปรึกษา 
ที่ดําเนินการด้วยเงินกู้ที่กระทรวงการคลังได้กู้เงินจากต่างประเทศ  ให้มีผู้แทนจากสํานักงานบริหาร 
หนี้สาธารณะเข้าร่วมเป็นกรรมการด้วย 
ในกรณีจําเป็นหรือเพื่อประโยชน์ของหน่วยงานของรัฐจะแต่งตั้งบุคคลอื่นร่วมเป็นกรรมการด้วยก็ได้  
แต่จํานวนกรรมการที่เป็นบุคคลอื่นนั้นจะต้องไม่มากกว่าจํานวนกรรมการตามวรรคหนึ่ง 
คณะกรรมการดําเนินการจ้างที่ปรึกษาทุกคณะ  ควรแต่งตั้งผู้ชํานาญการหรือผู้ทรงคุณวุฒิ
เกี่ยวกับงานจ้างนั้น ๆ  เข้าร่วมเป็นกรรมการด้วย 
ข้อ 107 องค์ประชุมของคณะกรรมการ  มติของคณะกรรมการ  และการมีส่วนได้เสียในเรื่อง
ซึ่งที่ประชุมพิจารณา  ให้นําความตามข้อ  27  มาใช้บังคับโดยอนุโลม   
วิธีการจ้างที่ปรึกษา 
ข้อ 108 การจ้างที่ปรึกษา  กระทําได้  3  วิธี  ดังนี้ 
(1) วิธีประกาศเชิญชวนทั่วไป 
(2) วิธีคัดเลือก 
(3) วิธีเฉพาะเจาะจงวิธีประกาศเชิญชวนทั่วไป 
ข้อ 109 ให้เจ้าหน้าที่จัดทําเอกสารจ้างที่ปรึกษาด้วยวิธีประกาศเชิญชวนทั่วไปพร้อมประกาศ
เชิญชวน  ตามแบบที่คณะกรรมการนโยบายกําหนด 
การทําเอกสารจ้างที่ปรึกษาและประกาศเชิญชวนตามวรรคหนึ่ง  ถ้าจําเป็นต้องมีข้อความ 
หรือรายการแตกต่างไปจากแบบที่คณะกรรมการนโยบายกําหนด  โดยมีสาระสําคัญตามที่กําหนดไว้ 
ในแบบและไม่ทําให้หน่วยงานของรัฐเสียเปรียบก็ให้กระทําได้  เว้นแต่หัวหน้าหน่วยงานของรัฐเห็นว่า 
จะมีปัญหาในทางเสียเปรียบหรือไม่รัดกุมพอ  ก็ให้ส่งร่างเอกสารจ้างที่ปรึกษาและประกาศเชิญชวนดังกล่าว 
ไปให้สํานักงานอัยการสูงสุดตรวจพิจารณาก่อน 
การกําหนดวัน  เวลาการยื่นข้อเสนอในเอกสารจ้างที่ปรึกษาและประกาศเชิญชวนตามวรรคหนึ่ง   
ให้กําหนดเป็นวันถัดจากวันสุดท้ายของระยะเวลาการเผยแพร่ประกาศและเอกสารจ้างที่ปรึกษา 
โดยกําหนดเป็นวัน  เวลา  ทําการ  เพียงวันเดียว   
ข้อ 110 เมื่อหัวหน้าหน่วยงานของรัฐให้ความเห็นชอบรายงานขอจ้างที่ปรึกษา  ตามข้อ  104  แล้ว  
ให้หัวหน้าเจ้าหน้าที่เผยแพร่ประกาศและเอกสารจ้างที่ปรึกษาในระบบเครือข่ายสารสนเทศ 
ของกรมบัญชีกลางและของหน่วยงานของรัฐ  และให้ปิดประกาศโดยเปิดเผย  ณ  สถานที่ปิดประกาศ
ของหน่วยงานของรัฐนั้น  เป็นเวลาติดต่อกันไม่น้อยกว่า  5  วันทําการ  โดยให้คํานึงถึงระยะเวลา 
ในการให้ที่ปรึกษาเตรียมการจัดทําเอกสารเพื่อยื่นข้อเสนอด้วย 
การให้เอกสารจ้างที่ปรึกษาโดยวิธีประกาศเชิญชวนทั่วไป  รวมทั้งเอกสารที่เกี่ยวข้อง   
ให้กระทําไปพร้อมกันกับการเผยแพร่ประกาศและเอกสารจ้างที่ปรึกษาตามวรรคหนึ่ง  เพื่อให้ที่ปรึกษา 
ที่ประสงค์จะเข้ายื่นข้อเสนอสามารถขอรับเอกสารจ้างที่ปรึกษาตั้งแต่วันเริ่มต้นจนถึงวันสุดท้ายของการเผยแพร่
ประกาศและเอกสารจ้างที่ปรึกษา 
ข้อ 111 ให้กรมบัญชีกลางจัดส่งประกาศและเอกสารจ้างที่ปรึกษาให้สํานักงานการตรวจเงินแผ่นดิน
ผ่านทางระบบอิเล็กทรอนิกส์ 
ข้อ 112 เมื่อถึงกําหนดวันยื่นซองข้อเสนอในงานจ้างที่ปรึกษาโดยวิธีประกาศเชิญชวนทั่วไป  
ห้ามมิให้ร่นหรือเลื่อน  หรือเปลี่ยนแปลงกําหนดวันยื่นซองข้อเสนอ   
ข้อ 113 ในการยื่นซองข้อเสนอ  ที่ปรึกษาที่ประสงค์จะยื่นข้อเสนอจะต้องผนึกซองจ่าหน้าถึง
ประธานคณะกรรมการดําเนินงานจ้างที่ปรึกษาโดยวิธีประกาศเชิญชวนทั่วไปครั้งนั้น  และส่งถึงหน่วยงาน
ของรัฐผู้ดําเนินการจ้างโดยยื่นโดยตรงต่อหน่วยงานของรัฐ  พร้อมรับรองเอกสารหลักฐานที่ยื่นว่าเอกสาร
ดังกล่าวถูกต้องและเป็นความจริงทุกประการ 
ให้เจ้าหน้าที่ลงรับโดยไม่เปิดซองพร้อมระบุวันและเวลาที่รับซอง  ในกรณีที่ปรึกษามายื่นซอง 
ให้ออกใบรับให้แก่ที่ปรึกษา  และให้ส่งมอบซองข้อเสนอทั้งหมดและเอกสารหลักฐานต่าง ๆ  ที่ได้รับไว้ 
ต่อคณะกรรมการดําเนินงานจ้างที่ปรึกษาโดยวิธีประกาศเชิญชวนทั่วไปครั้งนั้น  เพื่อดําเนินการต่อไปการยื่นซองผ่านระบบเครือข่ายสารสนเทศของกรมบัญชีกลาง  ให้เป็นไปตามวิธีการที่กรมบัญชีกลาง
กําหนด 
ข้อ 114 เมื่อถึงกําหนดวัน  เวลาการเปิดซองข้อเสนอ  ให้คณะกรรมการดําเนินงานจ้าง 
ที่ปรึกษาโดยวิธีประกาศเชิญชวนทั่วไป  ดําเนินการดังนี้ 
(1) เปิดซองข้อเสนอ  และตรวจสอบเอกสารหลักฐานต่าง ๆ  ของที่ปรึกษาทุกราย  แล้วให้
กรรมการทุกคนลงลายมือชื่อกํากับไว้ในเอกสารประกอบการยื่นข้อเสนอทุกแผ่น 
(2) ตรวจสอบการมีผลประโยชน์ร่วมกัน  และเอกสารหลักฐานต่าง ๆ  ของที่ปรึกษา 
แล้วคัดเลือกที่ปรึกษาที่ไม่มีผลประโยชน์ร่วมกัน  และยื่นเอกสารครบถ้วน  ถูกต้อง  มีคุณสมบัติ 
และข้อเสนอเป็นไปตามเงื่อนไขที่หน่วยงานของรัฐกําหนดไว้ในเอกสารจ้างที่ปรึกษา   
ในกระบวนการพิจารณา  อาจสอบถามข้อเท็จจริงเพิ่มเติมจากที่ปรึกษารายใดก็ได้  แต่จะให้ 
ที่ปรึกษารายใดเปลี่ยนแปลงสาระสําคัญที่เสนอไว้แล้วมิได้  และหากคณะกรรมการเห็นว่า  ที่ปรึกษารายใด 
มีคุณสมบัติไม่ครบถ้วนตามเงื่อนไขที่หน่วยงานของรัฐได้กําหนดไว้ในประกาศและเอกสารจ้างที่ปรึกษา  
ให้คณะกรรมการตัดรายชื่อของที่ปรึกษารายนั้น 
ในกรณีที่ที่ปรึกษารายใดเสนอเอกสารด้านคุณภาพไม่ครบถ้วน  หรือเสนอรายละเอียดแตกต่าง
ไปจากเงื่อนไขที่หน่วยงานของรัฐกําหนดไว้ในประกาศและเอกสารจ้างที่ปรึกษา  ในส่วนที่มิใช่สาระสําคัญ  
และความแตกต่างนั้นไม่มีผลทําให้เกิดการได้เปรียบเสียเปรียบต่อที่ปรึกษารายอื่นหรือเป็นการผิดพลาด
เล็กน้อยให้พิจารณาผ่อนปรนการตัดสิทธิ์ที่ปรึกษารายนั้นและพิจารณาในขั้นตอนต่อไป   
(3) เปิดซองข้อเสนอด้านราคาของที่ปรึกษารายที่ถูกต้องตาม  (2)  และพิจารณาเลือกราย 
ที่เสนอราคาต่ําสุด  และจัดลําดับไว้ไม่เกิน  3  ราย 
กรณีที่ปรึกษารายที่คัดเลือกไว้ซึ่งเสนอราคาต่ําสุด  ไม่เข้าทําสัญญาหรือข้อตกลงกับหน่วยงานของรัฐ
ในเวลาที่กําหนดตามเอกสารจ้างที่ปรึกษา  ให้คณะกรรมการพิจารณาผู้ที่เสนอราคาต่ําสุดรายถัดไป 
กรณีที่มีที่ปรึกษาเสนอราคาต่ําสุดเท่ากันหลายราย  ให้เรียกที่ปรึกษาดังกล่าวมาเสนอราคาใหม่
ด้วยวิธีการยื่นซองข้อเสนอด้านราคา  และพิจารณาเลือกรายที่เสนอราคาต่ําสุด   
(4) จัดทํารายงานผลการพิจารณา  โดยอย่างน้อยต้องมีรายการดังต่อไปนี้ 
 
(ก) รายละเอียดงานจ้างที่ปรึกษา   
 
(ข) รายชื่อที่ปรึกษา  วงเงินที่เสนอ  และข้อเสนอของที่ปรึกษาทุกราย 
 
(ค) รายชื่อที่ปรึกษาที่ผ่านการคัดเลือกว่าไม่เป็นผู้มีผลประโยชน์ร่วมกัน 
 
(ง) หลักเกณฑ์การพิจารณาคัดเลือกข้อเสนอ  พร้อมเกณฑ์การให้คะแนน 
 
(จ) ผลการพิจารณาคัดเลือกข้อเสนอและการให้คะแนนข้อเสนอของที่ปรึกษาทุกราย
พร้อมเหตุผลสนับสนุนในการพิจารณา 
ข้อ 115 เมื่อคณะกรรมการดําเนินงานจ้างที่ปรึกษาโดยวิธีประกาศเชิญชวนทั่วไปได้พิจารณา 
ตามข้อ  114  แล้ว  ปรากฏว่า  มีที่ปรึกษาเข้ายื่นข้อเสนอเพียงรายเดียว  หรือมีที่ปรึกษาเข้ายื่นข้อเสนอหลายรายแต่ผ่านการคัดเลือกเพียงรายเดียว  ให้เสนอหัวหน้าหน่วยงานของรัฐผ่านหัวหน้าเจ้าหน้าที่ 
เพื่อยกเลิกการประกาศเชิญชวนทั่วไปครั้งนั้น  แต่ถ้าคณะกรรมการพิจารณาแล้วเห็นว่ามีเหตุผลสมควร 
ที่จะดําเนินการต่อไปโดยไม่ต้องยกเลิกการประกาศเชิญชวนทั่วไป  ให้คณะกรรมการเจรจาต่อรองกับ 
ที่ปรึกษารายนั้น   
ในกรณีที่ไม่มีที่ปรึกษาเข้ายื่นข้อเสนอหรือข้อเสนอนั้นไม่ได้รับการคัดเลือก  ให้เสนอหัวหน้า
หน่วยงานของรัฐผ่านหัวหน้าเจ้าหน้าที่เพื่อพิจารณายกเลิกการจ้างในครั้งนั้น  แต่หากหัวหน้าหน่วยงาน
ของรัฐพิจารณาแล้วเห็นว่า  หากดําเนินการจ้างด้วยวิธีประกาศเชิญชวนทั่วไปใหม่อาจไม่ได้ผลดี  จะสั่งให้
ดําเนินการจ้างโดยวิธีคัดเลือกตามมาตรา  70  วรรคหนึ่ง  (2)  (ก)  หรือวิธีเฉพาะเจาะจงตามมาตรา  70  
วรรคหนึ่ง  (3)  (ก)  แล้วแต่กรณีก็ได้  เว้นแต่หน่วยงานของรัฐจะดําเนินการโดยวิธีคัดเลือกหรือวิธีเฉพาะเจาะจง
ด้วยเหตุอื่น  ให้เริ่มกระบวนการจ้างใหม่โดยการจัดทํารายงานขอจ้างตามข้อ  104 
ข้อ 116 การจ้างที่ปรึกษาโดยวิธีประกาศเชิญชวนทั่วไปที่ปรากฏว่าราคาของที่ปรึกษาที่ได้รับ
การคัดเลือกยังสูงกว่าวงเงินที่จะจ้างตามข้อ  104  ให้คณะกรรมการดําเนินการดังนี้ 
(1) ให้แจ้งที่ปรึกษารายที่คณะกรรมการเห็นสมควรจ้างนั้น  เพื่อต่อรองราคาให้ต่ําสุดเท่าที่จะทําได้  
หากที่ปรึกษารายนั้นยอมลดราคาแล้ว  หากราคาที่เสนอใหม่ไม่สูงกว่าวงเงินที่จะจ้าง  หรือสูงกว่าแต่ส่วน
ที่สูงกว่านั้นไม่เกินร้อยละสิบของวงเงินที่จะจ้าง  หรือต่อรองราคาแล้วไม่ยอมลดราคาลงอีก  แต่ส่วน 
ที่สูงกว่าวงเงินที่จะจ้างนั้นไม่เกินร้อยละสิบของวงเงินที่จะจ้าง  ถ้าเห็นว่าราคาดังกล่าวเป็นราคา 
ที่เหมาะสม  ก็ให้เสนอจ้างจากที่ปรึกษาที่เสนอราคารายนั้น 
(2) ถ้าดําเนินการตาม  (1)  แล้วไม่ได้ผล  ให้แจ้งที่ปรึกษาที่ผ่านเกณฑ์ด้านคุณภาพทุกราย  
เพื่อเสนอราคาใหม่พร้อมกันยื่นซองข้อเสนอด้านราคาภายในระยะเวลาที่หน่วยงานของรัฐกําหนด   
หากที่ปรึกษารายใดไม่ยื่นซองข้อเสนอด้านราคาให้ถือว่าที่ปรึกษาที่เสนอราคารายนั้นยืนราคาตามที่เสนอ
ไว้เดิม  หากที่ปรึกษาที่เสนอราคาต่ําสุดในการเสนอราคาครั้งนั้นเสนอราคาไม่สูงกว่าวงเงินที่จะจ้าง   
หรือสูงกว่าแต่ส่วนที่สูงกว่านั้นไม่เกินร้อยละสิบของวงเงินที่จะจ้าง  ถ้าเห็นว่าราคาดังกล่าวเป็นราคา 
ที่เหมาะสมก็ให้เสนอจ้างจากที่ปรึกษารายนั้น 
(3) ถ้าดําเนินการตาม  (2)  แล้วไม่ได้ผล  ให้เสนอความเห็นต่อหัวหน้าหน่วยงานของรัฐ 
ผ่านหัวหน้าเจ้าหน้าที่เพื่อประกอบการใช้ดุลพินิจว่าจะขอเงินเพิ่ม  หรือยกเลิกการจ้างในครั้งนั้น 
และดําเนินการประกาศเชิญชวนทั่วไปใหม่  แต่หากหัวหน้าหน่วยงานของรัฐพิจารณาแล้วเห็นว่า 
การดําเนินการประกาศเชิญชวนทั่วไปใหม่อาจไม่ได้ผลดี  จะสั่งให้ดําเนินการจ้างโดยวิธีคัดเลือกหรือวิธี
เฉพาะเจาะจง  ตามมาตรา  70  วรรคหนึ่ง  (2)  (ก)  หรือมาตรา  70  วรรคหนึ่ง  (3)  (ก)  แล้วแต่กรณีก็ได้   
เว้นแต่หน่วยงานของรัฐจะดําเนินการโดยวิธีคัดเลือกหรือวิธีเฉพาะเจาะจงด้วยเหตุอื่น  ให้เริ่มกระบวนการจ้างใหม่
โดยการจัดทํารายงานขอจ้างตามข้อ  104 
ข้อ 117 ภายหลังจากที่ได้ดําเนินการตามข้อ  114  ข้อ  115  หรือข้อ  116  แล้วแต่กรณี
เสร็จสิ้นแล้ว  ให้คณะกรรมการดําเนินงานจ้างที่ปรึกษาโดยวิธีประกาศเชิญชวนทั่วไปรายงานผลการพิจารณาและความเห็นพร้อมด้วยเอกสารที่เกี่ยวข้องทั้งหมดเสนอหัวหน้าหน่วยงานของรัฐผ่านหัวหน้าเจ้าหน้าที่
เพื่อพิจารณาให้ความเห็นชอบ 
ข้อ 118 เมื่อหัวหน้าหน่วยงานของรัฐให้ความเห็นชอบรายงานผลการพิจารณาตามข้อ  117  
และผู้มีอํานาจอนุมัติสั่งจ้างแล้ว  ให้หัวหน้าเจ้าหน้าที่ประกาศผลผู้ชนะงานจ้างที่ปรึกษาโดยวิธีประกาศ
เชิญชวนทั่วไปในระบบเครือข่ายสารสนเทศของกรมบัญชีกลางและของหน่วยงานของรัฐตามวิธีการ 
ที่กรมบัญชีกลางกําหนด  และให้ปิดประกาศโดยเปิดเผย  ณ  สถานที่ปิดประกาศของหน่วยงานของรัฐนั้น  
และแจ้งให้ที่ปรึกษาที่เข้ายื่นข้อเสนอทุกรายทราบผ่านทางจดหมายอิเล็กทรอนิกส์  (e - mail)  ตามแบบ
ที่กรมบัญชีกลางกําหนด 
วิธีคัดเลือก 
ข้อ 119 เมื่อหัวหน้าหน่วยงานของรัฐให้ความเห็นชอบรายงานขอจ้างที่ปรึกษาตามข้อ  104  แล้ว  
ให้เจ้าหน้าที่ขอรายชื่อที่ปรึกษาในสาขางานที่จะจ้างจากศูนย์ข้อมูลที่ปรึกษา  กระทรวงการคลัง   
แล้วมอบให้คณะกรรมการดําเนินงานจ้างที่ปรึกษาโดยวิธีคัดเลือก  เพื่อดําเนินการต่อไป 
ข้อ 120 ให้คณะกรรมการดําเนินงานจ้างที่ปรึกษาโดยวิธีคัดเลือก  ดําเนินการดังนี้ 
(1) จัดทําหนังสือเชิญชวนที่ปรึกษาที่มีคุณสมบัติตามที่กําหนดให้เข้ายื่นข้อเสนอต่อหน่วยงาน
ของรัฐไม่น้อยกว่า  3  ราย  เว้นแต่ในงานนั้นมีที่ปรึกษาที่มีคุณสมบัติตรงตามที่กําหนดน้อยกว่า  3  ราย
ให้เข้ายื่นข้อเสนอ  โดยให้คํานึงถึงการไม่มีผลประโยชน์ร่วมกันของผู้ที่เข้ายื่นข้อเสนอ  พร้อมจัดทําบัญชี
รายชื่อที่ปรึกษาที่คณะกรรมการมีหนังสือเชิญชวนไปด้วย 
(2) การยื่นซองข้อเสนอและการรับซองข้อเสนอ  ให้ดําเนินการตามข้อ  113  โดยอนุโลม 
(3) เมื่อถึงกําหนดวัน  เวลาการรับซองข้อเสนอ  ให้รับซองข้อเสนอของที่ปรึกษาเฉพาะราย 
ที่คณะกรรมการได้มีหนังสือเชิญชวนเท่านั้น  พร้อมจัดทําบัญชีรายชื่อที่ปรึกษาที่มายื่นข้อเสนอ   
 
เมื่อพ้นกําหนดเวลารับซองข้อเสนอ  ห้ามรับเอกสารหลักฐานต่าง ๆ  ตามเงื่อนไข 
ที่กําหนดในหนังสือเชิญชวนเพิ่มเติมจากที่ปรึกษา 
(4) เมื่อถึงกําหนดวัน  เวลาการเปิดซองข้อเสนอ  ให้เปิดซองข้อเสนอและเอกสารหลักฐานต่าง ๆ  
ของที่ปรึกษาทุกราย  แล้วให้กรรมการทุกคนลงลายมือชื่อกํากับไว้ในเอกสารประกอบการยื่นข้อเสนอทุกแผ่น 
(5) ตรวจสอบการมีผลประโยชน์ร่วมกัน  และเอกสารหลักฐานต่าง ๆ  ของที่ปรึกษา   
แล้วคัดเลือกที่ปรึกษาที่ไม่มีผลประโยชน์ร่วมกัน  และยื่นเอกสารครบถ้วน  ถูกต้อง  มีคุณสมบัติ 
และข้อเสนอเป็นไปตามเงื่อนไขที่หน่วยงานของรัฐกําหนดไว้ในหนังสือเชิญชวน   
ในกระบวนการพิจารณา  อาจสอบถามข้อเท็จจริงเพิ่มเติมจากที่ปรึกษารายใดก็ได้  แต่จะให้ 
ที่ปรึกษารายใดเปลี่ยนแปลงสาระสําคัญที่เสนอไว้แล้วมิได้  และหากคณะกรรมการเห็นว่าที่ปรึกษารายใดมีคุณสมบัติไม่ครบถ้วนตามเงื่อนไขที่หน่วยงานของรัฐกําหนดไว้ในหนังสือเชิญชวน  ให้คณะกรรมการ 
ตัดรายชื่อของที่ปรึกษารายนั้นออกจากการคัดเลือกในครั้งนั้น 
 
ในกรณีที่ที่ปรึกษารายใดเสนอเอกสารไม่ครบถ้วน  หรือเสนอรายละเอียดแตกต่างไปจาก
เงื่อนไขที่หน่วยงานของรัฐกําหนดไว้ในหนังสือเชิญชวนในส่วนที่มิใช่สาระสําคัญ  และความแตกต่างนั้น 
ไม่มีผลทําให้เกิดการได้เปรียบเสียเปรียบต่อที่ปรึกษารายอื่นหรือเป็นการผิดพลาดเล็กน้อย  ให้พิจารณา
ผ่อนปรนการตัดสิทธิ์ที่ปรึกษารายนั้นและพิจารณาในขั้นตอนต่อไป   
(6) พิจารณาคัดเลือกข้อเสนอของที่ปรึกษารายที่ถูกต้องตาม  (5)  และผ่านเกณฑ์ 
ด้านคุณภาพที่หน่วยงานของรัฐกําหนดและจัดลําดับ  และให้พิจารณาคัดเลือกผู้ชนะหรือผู้ได้รับ 
การคัดเลือกตามหลักเกณฑ์  ดังนี้ 
 
(ก) กรณีงานจ้างที่ปรึกษาที่เป็นไปตามมาตรฐานของหน่วยงานของรัฐหรืองานที่ซับซ้อน
ให้คัดเลือกจากรายที่ได้คะแนนรวมด้านคุณภาพและด้านราคามากที่สุด 
 
(ข) กรณีงานจ้างที่ปรึกษาที่มีความซับซ้อนมาก  ให้คัดเลือกรายที่ได้คะแนนด้านคุณภาพ
มากที่สุด 
 
ในกรณีที่ปรึกษารายที่คัดเลือกไว้ไม่ยอมเข้าทําสัญญาหรือข้อตกลงกับหน่วยงานของรัฐ 
ในเวลาที่กําหนด  ให้คณะกรรมการพิจารณาที่ปรึกษาที่ได้คะแนนมากที่สุดลําดับถัดไป  ตาม  (ก)   
หรือ  (ข)  แล้วแต่กรณี   
(7) ในกรณีที่มีที่ปรึกษาได้คะแนนเท่ากันหลายราย  ให้ดําเนินการ  ดังนี้ 
 
(ก) กรณีตาม  (6)  (ก)  ให้พิจารณาผู้ที่ได้รับคะแนนด้านคุณภาพมากที่สุด 
 
(ข) กรณีตาม  (6)  (ข)  ให้พิจารณาผู้ที่เสนอราคาต่ําสุด 
(8) จัดทํารายงานผลการพิจารณา  โดยให้นําความในข้อ  114  (4)  มาใช้บังคับโดยอนุโลม  
ข้อ 121 เมื่อคณะกรรมการดําเนินงานจ้างที่ปรึกษาโดยวิธีคัดเลือกได้พิจารณาตามข้อ  120  แล้ว  
ปรากฏว่า  มีที่ปรึกษาเข้ายื่นข้อเสนอเพียงรายเดียวหรือมีที่ปรึกษาเข้ายื่นข้อเสนอหลายรายแต่ผ่าน 
การคัดเลือกเพียงรายเดียว  ให้เสนอหัวหน้าหน่วยงานของรัฐผ่านหัวหน้าเจ้าหน้าที่เพื่อยกเลิก 
การคัดเลือกครั้งนั้นแต่ถ้าคณะกรรมการพิจารณาแล้วเห็นว่ามีเหตุผลสมควรที่จะดําเนินการต่อไปโดย 
ไม่ต้องยกเลิกการคัดเลือก  ให้คณะกรรมการเจรจาต่อรองกับที่ปรึกษารายนั้น   
ในกรณีที่ไม่มีที่ปรึกษาเข้ายื่นข้อเสนอหรือข้อเสนอนั้นไม่ได้รับการคัดเลือก  ให้เสนอหัวหน้า
หน่วยงานของรัฐผ่านหัวหน้าเจ้าหน้าที่เพื่อพิจารณายกเลิกการจ้างในครั้งนั้น  แต่หากหัวหน้าหน่วยงาน
ของรัฐพิจารณาแล้วเห็นว่าการดําเนินการคัดเลือกใหม่อาจไม่ได้ผลดี  จะสั่งให้ดําเนินการจ้างโดยวิธี
เฉพาะเจาะจงตามมาตรา  70  วรรคหนึ่ง  (3)  (ก)  ก็ได้  เว้นแต่หน่วยงานของรัฐจะดําเนินการโดยวิธี
เฉพาะเจาะจงด้วยเหตุอื่น  ให้เริ่มกระบวนการจ้างใหม่โดยการจัดทํารายงานขอจ้างตามข้อ  104 
ข้อ 122 ในกรณีที่ปรากฏว่า  ราคาของที่ปรึกษาที่เป็นผู้ชนะหรือได้รับการคัดเลือกยังสูงกว่า
วงเงินที่จะจ้างตามข้อ  104  ให้คณะกรรมการดําเนินงานจ้างที่ปรึกษาโดยวิธีคัดเลือกดําเนินการ  ดังนี้(1) ต่อรองราคากับที่ปรึกษารายที่คณะกรรมการเห็นสมควรจ้างนั้น  ให้ต่ําสุดเท่าที่จะทําได้  
หากที่ปรึกษารายนั้นยอมลดราคาแล้ว  ราคาที่เสนอใหม่ไม่สูงกว่าวงเงินที่จะจ้าง  หรือสูงกว่านั้นไม่เกิน
ร้อยละสิบของวงเงินที่จะจ้าง  หรือต่อรองราคาแล้วไม่ยอมลดราคาลงอีก  แต่ส่วนที่สูงกว่านั้นไม่เกิน 
ร้อยละสิบของวงเงินที่จะจ้าง  ถ้าเห็นว่าราคาดังกล่าวเป็นราคาที่เหมาะสม  ก็ให้เสนอจ้างจากที่ปรึกษารายนั้น   
(2) หากดําเนินการตาม  (1)  แล้วไม่ได้ผล  ให้เสนอความเห็นต่อหัวหน้าหน่วยงานของรัฐ 
ผ่านหัวหน้าเจ้าหน้าที่เพื่อประกอบการใช้ดุลพินิจว่าจะขอเงินเพิ่ม  หรือยกเลิกการจ้างในครั้งนั้น 
และดําเนินการจ้างโดยวิธีคัดเลือกใหม่  แต่หากหัวหน้าหน่วยงานของรัฐพิจารณาแล้วเห็นว่าการ
ดําเนินการจ้างโดยวิธีคัดเลือกใหม่อาจไม่ได้ผลดี  จะสั่งให้ดําเนินการจ้างโดยวิธีเฉพาะเจาะจงตามมาตรา  70  
วรรคหนึ่ง  (3)  (ก)  ก็ได้  เว้นแต่หน่วยงานของรัฐจะดําเนินการโดยวิธีเฉพาะเจาะจงด้วยเหตุอื่น   
ให้เริ่มกระบวนการจ้างใหม่โดยการจัดทํารายงานขอจ้างตามข้อ  104 
ข้อ 123 ให้นําความในข้อ  118  มาใช้บังคับกับการประกาศผลผู้ได้รับการคัดเลือก 
ในงานจ้างที่ปรึกษาโดยวิธีคัดเลือก  โดยอนุโลม   
วิธีเฉพาะเจาะจง 
ข้อ 124 เมื่อหัวหน้าหน่วยงานของรัฐให้ความเห็นชอบรายงานขอจ้างที่ปรึกษาตามข้อ  104  แล้ว  
ให้คณะกรรมการดําเนินงานจ้างที่ปรึกษาโดยวิธีเฉพาะเจาะจง  ดําเนินการดังต่อไปนี้ 
(1) จัดทําหนังสือเชิญชวนที่ปรึกษาที่มีคุณสมบัติตรงตามเงื่อนไขที่หน่วยงานของรัฐกําหนด
รายใดรายหนึ่งให้เข้ายื่นข้อเสนอหรือเจรจาต่อรองราคา 
(2) พิจารณาข้อเสนอของที่ปรึกษาและเจรจาต่อรองกับที่ปรึกษารายนั้นโดยตรง  เพื่อให้ได้
ข้อเสนอที่เหมาะสม  ถูกต้อง  เป็นประโยชน์ต่อหน่วยงานของรัฐมากที่สุด  และสอดคล้องกับวัตถุประสงค์ 
ของการจ้างครั้งนั้น 
(3) จัดทํารายงานผลการพิจารณา  โดยให้นําความในข้อ  114  (4)  มาใช้บังคับโดยอนุโลม 
ข้อ 125 ให้นําความในข้อ  118  มาใช้บังคับกับการประกาศผลผู้ได้รับการคัดเลือกในงาน
จ้างที่ปรึกษาโดยวิธีเฉพาะเจาะจง  โดยอนุโลม   
เกณฑ์การพิจารณาคัดเลือกข้อเสนอ 
ข้อ 126 ในการพิจารณาคัดเลือกข้อเสนอโดยวิธีประกาศเชิญชวนทั่วไป  หรือวิธีคัดเลือก  
นอกจากให้พิจารณาเกณฑ์ด้านคุณภาพ  ประกอบด้วย  (1)  ผลงานและประสบการณ์ของที่ปรึกษา  (2)  
วิธีการบริหารและวิธีการปฏิบัติงาน  (3)  จํานวนบุคลากรที่ร่วมงาน  (4)  ประเภทของที่ปรึกษาที่รัฐ
ต้องการส่งเสริมหรือสนับสนุน  (5)  ข้อเสนอทางด้านการเงิน  และ  (6)  เกณฑ์อื่นตามที่กําหนด 
ในกฎกระทรวงแล้ว  ให้เป็นไปตามเกณฑ์ในการพิจารณาและการให้น้ําหนัก  ตามความในมาตรา  76  
วรรคหนึ่ง  ดังต่อไปนี้(1) กรณีงานจ้างที่ปรึกษาเพื่อดําเนินงานประจํา  งานที่มีมาตรฐานเชิงคุณภาพตามหลัก
วิชาชีพอยู่แล้ว  หรืองานที่ไม่ซับซ้อน  ให้หน่วยงานของรัฐคัดเลือกผู้ยื่นข้อเสนอที่ผ่านเกณฑ์ด้านคุณภาพแล้ว
และให้คัดเลือกจากรายที่เสนอราคาต่ําสุด   
(2) กรณีงานจ้างที่ปรึกษาที่เป็นไปตามมาตรฐานของหน่วยงานของรัฐหรืองานที่ซับซ้อน   
ให้หน่วยงานของรัฐคัดเลือกผู้ยื่นข้อเสนอที่ผ่านเกณฑ์ด้านคุณภาพแล้วและให้คัดเลือกจากราย 
ที่ได้คะแนนรวมด้านคุณภาพและด้านราคามากที่สุด   
(3) กรณีงานจ้างที่ปรึกษาที่มีความซับซ้อนมาก  ให้หน่วยงานของรัฐคัดเลือกผู้ยื่นข้อเสนอ 
ที่ผ่านเกณฑ์ด้านคุณภาพแล้วและให้คัดเลือกจากรายที่ได้คะแนนด้านคุณภาพมากที่สุด 
อํานาจในการสั่งจ้างงานจ้างที่ปรึกษา 
ข้อ 127 การสั่งจ้างงานจ้างที่ปรึกษาครั้งหนึ่ง  ให้เป็นอํานาจของผู้ดํารงตําแหน่งและภายในวงเงิน  
ดังต่อไปนี้ 
(1) หัวหน้าหน่วยงานของรัฐ  ไม่เกิน  100,000,000  บาท 
(2) ผู้มีอํานาจเหนือขึ้นไปหนึ่งชั้น  เกิน  100,000,000  บาท   
ผู้มีอํานาจเหนือขึ้นไปหนึ่งชั้นตามวรรคหนึ่ง  ให้เป็นไปตามบัญชีแนบท้ายระเบียบนี้ 
ข้อ 128 รัฐวิสาหกิจใดมีความจําเป็นจะกําหนดผู้มีอํานาจและวงเงินในการสั่งจ้างที่ปรึกษา
ตามข้อ  127  แตกต่างไปจากที่กําหนดไว้ในระเบียบนี้  ให้เสนอต่อคณะกรรมการวินิจฉัยเพื่อขอ 
ความเห็นชอบ  และเมื่อได้รับความเห็นชอบแล้วให้รายงานสํานักงานการตรวจเงินแผ่นดินทราบด้วย   
ค่าจ้างที่ปรึกษา   
ข้อ 129 อัตราค่าจ้างที่ปรึกษาให้เป็นไปตามความเหมาะสมและประหยัดโดยคํานึงถึง
องค์ประกอบต่าง ๆ  เช่น  ลักษณะของงานที่จะจ้าง  อัตราค่าจ้างของงานในลักษณะเดียวกันที่หน่วยงาน
ของรัฐอื่นเคยจ้าง  จํานวนคน - เดือน  (man-months)  เท่าที่จําเป็น  ดัชนีค่าครองชีพ  เป็นต้น   
แต่ทั้งนี้จะต้องไม่เกินกว่าอัตราค่าจ้างที่ปรึกษาตามที่ผู้รักษาการตามระเบียบประกาศกําหนด  (ถ้ามี)  ด้วย 
ค่าจ้างล่วงหน้า 
ข้อ 130 ในกรณีที่มีความจําเป็นต้องจ่ายเงินค่าจ้างล่วงหน้า  ให้จ่ายได้ไม่เกินร้อยละสิบห้า
ของค่าจ้างตามสัญญา  และที่ปรึกษาที่เป็นคู่สัญญาจะต้องนําหนังสือค้ําประกันหรือหนังสือค้ําประกัน
อิเล็กทรอนิกส์ของธนาคารในประเทศมาค้ําประกันเงินที่ได้รับล่วงหน้าไปนั้น  และให้หน่วยงานของรัฐ 
คืนหนังสือค้ําประกันดังกล่าวให้แก่คู่สัญญาเมื่อหน่วยงานของรัฐได้หักเงินที่ได้จ่ายล่วงหน้าจากเงินค่าจ้างที่จ่าย
ตามผลงานแต่ละงวดครบถ้วนแล้ว  ทั้งนี้  ให้กําหนดเป็นเงื่อนไขไว้ในประกาศและเอกสารเชิญชวน   
หรือหนังสือเชิญชวน  และในสัญญาด้วย 
สําหรับการจ้างหน่วยงานของรัฐ  ให้จ่ายเงินค่าจ้างล่วงหน้าได้ไม่เกินร้อยละห้าสิบของค่าจ้าง
ตามสัญญา  และไม่ต้องมีหลักประกันเงินล่วงหน้าที่รับไปก็ได้หมวด  4 
งานจ้างออกแบบหรือควบคุมงานก่อสร้าง 
 

 
 
ข้อ 131 ในกรณีราชการส่วนกลาง  ราชการส่วนภูมิภาค  หรือราชการส่วนท้องถิ่นใดไม่มี
หน่วยงานออกแบบหรือควบคุมงานก่อสร้างหรือมีแต่ไม่สามารถออกแบบหรือควบคุมงานก่อสร้างได้เอง  
อาจขอความร่วมมือกับกรมโยธาธิการและผังเมือง  กรมศิลปากร  หรือหน่วยงานของรัฐอื่นที่มีหน่วยงาน
ออกแบบหรือควบคุมงานก่อสร้างก่อนก็ได้   
ข้อ 132 หน่วยงานของรัฐแห่งใดที่ประสงค์จะจ้างออกแบบหรือควบคุมงานก่อสร้าง 
ให้กับหน่วยงานของรัฐแห่งอื่น  ให้กําหนดหลักเกณฑ์  วิธีการ  และรายละเอียดการดําเนินการจ้าง
ออกแบบหรือควบคุมงานก่อสร้างเสนอต่อคณะกรรมการนโยบายเพื่อขอความเห็นชอบ  และเมื่อได้รับ
ความเห็นชอบแล้วให้หน่วยงานของรัฐดําเนินการตามวิธีการที่กําหนดต่อไป 
ในกรณีที่เห็นสมควร  คณะกรรมการนโยบายอาจประกาศกําหนดหลักเกณฑ์  วิธีการ   
และรายละเอียดการดําเนินการจ้างออกแบบหรือควบคุมงานก่อสร้าง  เพื่อให้หน่วยงานของรัฐปฏิบัติก็ได้ 
ข้อ 133 ผู้ให้บริการจ้างออกแบบหรือควบคุมงานก่อสร้างที่เป็นคู่สัญญากับหน่วยงานของรัฐ
ต้องไม่มีส่วนได้เสียกับผู้ประกอบการงานก่อสร้างในงานนั้น  ในลักษณะดังต่อไปนี้ 
(1) มีความสัมพันธ์โดยตรง  คือ  ผู้ให้บริการจะต้องไม่เป็นผู้รับจ้างงานก่อสร้างในงานที่ตนเอง
เป็นคู่สัญญากับหน่วยงานของรัฐนั้น   
(2) มีความสัมพันธ์โดยอ้อม  คือ  ผู้ให้บริการจะต้องไม่เป็นผู้รับจ้างให้กับคู่สัญญา 
ของหน่วยงานของรัฐในงานที่ตนเองเป็นผู้ให้บริการ 
ข้อ 134 ผู้ให้บริการจ้างออกแบบหรือควบคุมงานก่อสร้างที่เป็นบุคคลธรรมดาจะต้องมี
สัญชาติไทยและเป็นผู้ที่ได้รับใบอนุญาตประกอบวิชาชีพสถาปัตยกรรมหรือวิศวกรรมสําหรับงานว่าจ้าง
ตามที่กําหนด  โดยกฎหมายว่าด้วยวิชาชีพสถาปัตยกรรมหรือวิศวกรรม  แล้วแต่กรณี   
ผู้ให้บริการที่เป็นนิติบุคคล  กรรมการผู้จัดการหรือหุ้นส่วนผู้จัดการของนิติบุคคลนั้น  จะต้อง
เป็นคนไทย  และเป็นนิติบุคคลที่มีผู้ถือหุ้นเป็นคนไทยเกินร้อยละห้าสิบของทุนการจัดตั้งนิติบุคคลนั้น 
ข้อ 135 ในกรณีที่ผู้ว่าจ้างหรือหน่วยงานของรัฐอื่น  จะนําแบบแปลนรายละเอียดงานจ้าง 
ไปดําเนินการก่อสร้างนอกเหนือจากที่กําหนดไว้ในสัญญา  ให้ผู้ว่าจ้างหรือหน่วยงานของรัฐนั้น ๆ  
จ่ายเงินค่าจ้างแก่ผู้ให้บริการจ้างออกแบบงานก่อสร้าง  ตามอัตราที่ผู้รักษาการตามระเบียบประกาศกําหนดข้อ 136 ห้ามผู้ให้บริการจ้างออกแบบงานก่อสร้างนําแบบแปลนรายละเอียดงานจ้างที่ได้ทํา
สัญญากับผู้ว่าจ้างแล้วไปให้ผู้อื่นดําเนินการก่อสร้างอีก  เว้นแต่จะได้รับอนุญาตเป็นลายลักษณ์อักษร 
จากผู้ว่าจ้างก่อน   
ข้อ 137 ระหว่างดําเนินการตามสัญญาจ้าง  ผู้ว่าจ้างอาจขอให้ผู้ให้บริการจ้างออกแบบงาน
ก่อสร้างเปลี่ยนแปลงแก้ไขรายละเอียดเล็ก ๆ  น้อย ๆ  ในส่วนที่ไม่กระทบต่อโครงสร้างที่สําคัญ   
และเป็นไปตามมาตรฐานงานก่อสร้างที่ผู้ให้บริการจ้างออกแบบงานก่อสร้างได้ส่งมอบตามงวดงาน 
ในสัญญาแล้ว  โดยไม่คิดค่าใช้จ่ายเพิ่มอีก   
ข้อ 138 ผู้ให้บริการควบคุมงานก่อสร้างจะต้องจัดผู้ควบคุมงานที่มีความรู้และมีความชํานาญ
งานก่อสร้างให้เหมาะสมกับสภาพงานก่อสร้างนั้น ๆ 
ผู้ให้บริการควบคุมงานก่อสร้างจะต้องส่งรายชื่อผู้ควบคุมงาน  ผู้ตรวจการหรือผู้แทน   
ให้ผู้ว่าจ้างให้ความเห็นชอบ  และในกรณีที่ผู้ควบคุมงานไม่สามารถปฏิบัติงานตามความในวรรคหนึ่ง   
ผู้ให้บริการควบคุมงานก่อสร้างจะต้องเสนอชื่อผู้ควบคุมงานปฏิบัติงานแทน  ผู้ที่ปฏิบัติงานแทนในกรณีดังกล่าว
จะต้องได้รับความยินยอมจากผู้ว่าจ้าง 
ส่วนที่  2 
กระบวนการจ้างออกแบบหรือควบคุมงานก่อสร้าง 
 
 
การจัดทําร่างขอบเขตของงานจ้างออกแบบหรือควบคุมงานก่อสร้าง 
ข้อ 139 ในงานจ้างออกแบบหรือควบคุมงานก่อสร้าง  ให้หัวหน้าหน่วยงานของรัฐแต่งตั้ง
คณะกรรมการขึ้นมาคณะหนึ่ง  หรือจะให้เจ้าหน้าที่หรือบุคคลใดบุคคลหนึ่งรับผิดชอบจัดทําร่างขอบเขต
ของงานจ้างออกแบบหรือควบคุมงานก่อสร้าง  รวมทั้งกําหนดหลักเกณฑ์การพิจารณาคัดเลือกข้อเสนอ   
องค์ประกอบ  ระยะเวลาการพิจารณา  และการประชุมของคณะกรรมการตามวรรคหนึ่ง   
ให้เป็นไปตามที่หัวหน้าหน่วยงานของรัฐกําหนดตามความจําเป็นและเหมาะสม 
รายงานขอจ้างออกแบบหรือควบคุมงานก่อสร้าง 
ข้อ 140 ในงานจ้างออกแบบหรือควบคุมงานก่อสร้างให้เจ้าหน้าที่จัดทํารายงานขอจ้างออกแบบ
หรือควบคุมงานก่อสร้างเสนอหัวหน้าหน่วยงานของรัฐเพื่อขอความเห็นชอบ  โดยเสนอผ่านหัวหน้าเจ้าหน้าที่  
ตามรายการดังต่อไปนี้ 
(1) เหตุผลและความจําเป็นที่ต้องจ้างออกแบบหรือควบคุมงานก่อสร้าง 
(2) ขอบเขตของงานจ้างออกแบบหรือควบคุมงานก่อสร้าง 
(3) คุณสมบัติของผู้ให้บริการงานจ้างออกแบบหรือควบคุมงานก่อสร้าง 
(4) วงเงินค่าก่อสร้างโดยประมาณ 
(5) ค่าจ้างออกแบบหรือควบคุมงานก่อสร้างโดยประมาณ(6) กําหนดเวลาแล้วเสร็จของงานจ้างออกแบบหรือควบคุมงานก่อสร้าง 
(7) วิธีที่จะจ้างออกแบบหรือควบคุมงานก่อสร้าง  และเหตุผลที่ต้องจ้างโดยวิธีนั้น 
(8) หลักเกณฑ์การพิจารณาคัดเลือกข้อเสนอ 
(9) ข้อเสนออื่น ๆ  เช่น  การขออนุมัติแต่งตั้งคณะกรรมการต่าง ๆ  ที่จําเป็นในงานจ้าง
ออกแบบหรือควบคุมงานก่อสร้าง  การออกประกาศและเอกสารเชิญชวน  หรือหนังสือเชิญชวน   
เมื่อหัวหน้าหน่วยงานของรัฐให้ความเห็นชอบรายงานตามวรรคหนึ่งแล้ว  ให้เจ้าหน้าที่ดําเนินการจ้าง
ตามวิธีการจ้างนั้นต่อไปได้   
คณะกรรมการดําเนินงานจ้างออกแบบหรือควบคุมงานก่อสร้าง 
ข้อ 141 ในการดําเนินการจ้างออกแบบหรือควบคุมงานก่อสร้างแต่ละครั้ง  ให้หัวหน้า
หน่วยงานของรัฐแต่งตั้งคณะกรรมการดําเนินงานจ้างออกแบบหรือควบคุมงานก่อสร้างขึ้น   
เพื่อปฏิบัติการตามระเบียบนี้  พร้อมกับกําหนดระยะเวลาในการพิจารณาของคณะกรรมการ  แล้วแต่กรณี  
ดังนี้ 
(1) คณะกรรมการดําเนินงานจ้างออกแบบหรือควบคุมงานก่อสร้างโดยวิธีประกาศเชิญชวนทั่วไป 
(2) คณะกรรมการดําเนินงานจ้างออกแบบหรือควบคุมงานก่อสร้างโดยวิธีคัดเลือก 
(3) คณะกรรมการดําเนินงานจ้างออกแบบหรือควบคุมงานก่อสร้างโดยวิธีเฉพาะเจาะจง 
(4) คณะกรรมการดําเนินงานจ้างออกแบบงานก่อสร้างโดยวิธีประกวดแบบ   
(5) คณะกรรมการตรวจรับพัสดุในงานจ้างออกแบบหรือควบคุมงานก่อสร้าง 
ให้คณะกรรมการดําเนินงานจ้างออกแบบหรือควบคุมงานก่อสร้างแต่ละคณะ  รายงานผลการ
พิจารณาต่อหัวหน้าหน่วยงานของรัฐภายในระยะเวลาที่กําหนด  ถ้ามีเหตุที่ทําให้การรายงานล่าช้า   
ให้เสนอหัวหน้าหน่วยงานของรัฐพิจารณาขยายเวลาได้ตามความจําเป็น 
ข้อ 142 คณะกรรมการดําเนินงานจ้างออกแบบหรือควบคุมงานก่อสร้างตามข้อ  141   
แต่ละคณะประกอบด้วย  ประธานกรรมการ  1  คน  และกรรมการอย่างน้อย  2  คน  ซึ่งแต่งตั้งจาก
ข้าราชการ  ลูกจ้างประจํา  พนักงานราชการ  พนักงานมหาวิทยาลัย  พนักงานของรัฐ  หรือพนักงาน 
ของหน่วยงานของรัฐที่เรียกชื่ออย่างอื่น  โดยให้คํานึงถึงลักษณะหน้าที่และความรับผิดชอบของผู้ที่ได้รับ
แต่งตั้งเป็นสําคัญ   
นอกเหนือจากกรณีตามวรรคหนึ่ง  จะแต่งตั้งผู้ชํานาญการหรือผู้ทรงคุณวุฒิที่เป็นบุคคลภายนอก 
ในงานที่จ้างนั้นร่วมเป็นกรรมการด้วยก็ได้   
ข้อ 143 องค์ประชุมของคณะกรรมการ  มติของคณะกรรมการ  และการมีส่วนได้เสียในเรื่อง
ซึ่งที่ประชุมพิจารณา  ให้นําความตามข้อ  27  มาใช้บังคับโดยอนุโลม   
วิธีการจ้างออกแบบหรือควบคุมงานก่อสร้าง 
ข้อ 144 งานจ้างออกแบบหรือควบคุมงานก่อสร้าง  กระทําได้  4  วิธี  ดังนี้ 
(1) วิธีประกาศเชิญชวนทั่วไป(2) วิธีคัดเลือก 
(3) วิธีเฉพาะเจาะจง 
(4) วิธีประกวดแบบ 
วิธีประกาศเชิญชวนทั่วไป 
ข้อ 145 ให้นําความในข้อ  109  ข้อ  110  ข้อ  111  ข้อ  112  และข้อ  113  มาใช้บังคับ
กับการดําเนินงานจ้างออกแบบหรือควบคุมงานก่อสร้างโดยวิธีประกาศเชิญชวนทั่วไปในส่วนนี้  โดยอนุโลม 
ข้อ 146 เมื่อถึงกําหนดวัน  เวลาการเปิดซองข้อเสนอ  ให้คณะกรรมการดําเนินงาน 
จ้างออกแบบหรือควบคุมงานก่อสร้างโดยวิธีประกาศเชิญชวนทั่วไป  ดําเนินการดังนี้ 
(1) เปิดซองข้อเสนอ  และตรวจสอบเอกสารหลักฐานต่าง ๆ  ของผู้ให้บริการทุกราย  แล้วให้
กรรมการทุกคนลงลายมือชื่อกํากับไว้ในเอกสารประกอบการยื่นข้อเสนอทุกแผ่น 
(2) ตรวจสอบการมีผลประโยชน์ร่วมกัน  และเอกสารหลักฐานต่าง ๆ  ของผู้ให้บริการ 
แล้วคัดเลือกผู้ให้บริการที่ไม่มีผลประโยชน์ร่วมกัน  และยื่นเอกสารครบถ้วน  ถูกต้อง  มีคุณสมบัติ 
และข้อเสนอเป็นไปตามเงื่อนไขที่หน่วยงานของรัฐกําหนดไว้ในเอกสารงานจ้างออกแบบหรือควบคุม 
งานก่อสร้าง   
ในกระบวนการพิจารณา  อาจสอบถามข้อเท็จจริงเพิ่มเติมจากผู้ให้บริการรายใดก็ได้  แต่จะให้ 
ผู้ให้บริการรายใดเปลี่ยนแปลงสาระสําคัญที่เสนอไว้แล้วมิได้  และหากคณะกรรมการเห็นว่าผู้ให้บริการรายใด 
มีคุณสมบัติไม่ครบถ้วนตามเงื่อนไขที่หน่วยงานของรัฐได้กําหนดไว้ในประกาศและเอกสารงานจ้างออกแบบ 
หรือควบคุมงานก่อสร้าง  ให้คณะกรรมการตัดรายชื่อของผู้ให้บริการรายนั้น 
ในกรณีที่ผู้ให้บริการรายใดเสนอเอกสารด้านคุณภาพไม่ครบถ้วน  หรือเสนอรายละเอียด
แตกต่างไปจากเงื่อนไขที่หน่วยงานของรัฐกําหนดไว้ในประกาศและเอกสารงานจ้างออกแบบหรือควบคุม
งานก่อสร้าง  ในส่วนที่มิใช่สาระสําคัญ  และความแตกต่างนั้นไม่มีผลทําให้เกิดการได้เปรียบเสียเปรียบ 
ต่อผู้ให้บริการรายอื่นหรือเป็นการผิดพลาดเล็กน้อยให้พิจารณาผ่อนปรนการตัดสิทธิ์ผู้ให้บริการรายนั้น
และพิจารณาในขั้นตอนต่อไป   
(3) พิจารณาคัดเลือกข้อเสนอของผู้ให้บริการรายที่ถูกต้องตาม  (2)  ซึ่งมีคุณภาพ 
และคุณสมบัติเป็นประโยชน์ต่อหน่วยงานของรัฐ  แล้วให้เสนอจ้างจากรายที่ได้คะแนนคุณภาพมากที่สุด  
และจัดลําดับไว้ไม่เกิน  3  ราย 
ในกรณีที่ผู้ให้บริการรายที่คัดเลือกไว้ซึ่งได้คะแนนคุณภาพมากที่สุดไม่ยอมเข้าทําสัญญา 
หรือข้อตกลงกับหน่วยงานของรัฐในเวลาที่กําหนดตามเอกสารงานจ้างออกแบบหรือควบคุมงานก่อสร้าง  
ให้คณะกรรมการพิจารณาผู้ที่ได้คะแนนคุณภาพมากที่สุดในลําดับถัดไป(4) จัดทํารายงานผลการพิจารณา  โดยให้นําความในข้อ  114  (4)  มาใช้บังคับโดยอนุโลม 
ข้อ 147 เมื่อคณะกรรมการดําเนินงานจ้างออกแบบหรือควบคุมงานก่อสร้างโดยวิธีประกาศ
เชิญชวนทั่วไปได้พิจารณาตามข้อ  146  แล้ว  ปรากฏว่ามีผู้ให้บริการยื่นข้อเสนอเพียงรายเดียวหรือมี 
ผู้ให้บริการหลายรายแต่ผ่านการคัดเลือกเพียงรายเดียว  ให้เสนอหัวหน้าหน่วยงานของรัฐผ่านหัวหน้าเจ้าหน้าที่
เพื่อยกเลิกการประกาศเชิญชวนทั่วไปครั้งนั้น  แต่ถ้าคณะกรรมการพิจารณาแล้วเห็นว่ามีเหตุผลสมควร 
ที่จะดําเนินการต่อไปโดยไม่ต้องยกเลิกการประกาศเชิญชวนทั่วไป  ให้คณะกรรมการเจรจาต่อรองกับ 
ผู้ให้บริการรายนั้น   
ในกรณีที่ไม่มีผู้ให้บริการเข้ายื่นข้อเสนอหรือข้อเสนอนั้นไม่ได้รับการคัดเลือก  ให้เสนอหัวหน้า
หน่วยงานของรัฐผ่านหัวหน้าเจ้าหน้าที่เพื่อพิจารณายกเลิกการจ้างในครั้งนั้น  แต่หากหัวหน้าหน่วยงาน
ของรัฐพิจารณาแล้วเห็นว่าการดําเนินการประกาศเชิญชวนทั่วไปใหม่อาจไม่ได้ผลดี  จะสั่งให้ดําเนินการ
จ้างโดยวิธีคัดเลือกตามมาตรา  81  (1)  หรือวิธีเฉพาะเจาะจงตามมาตรา  82  (1)  แล้วแต่กรณีก็ได้  
เว้นแต่หน่วยงานของรัฐจะดําเนินการโดยวิธีคัดเลือกหรือวิธีเฉพาะเจาะจงเป็นอย่างอื่น  ให้เริ่มกระบวนการ 
จ้างใหม่โดยการจัดทํารายงานขอจ้างตามข้อ  140 
ข้อ 148 ให้นําความในข้อ  118  มาใช้บังคับกับการประกาศผลผู้ชนะในงานจ้างออกแบบ
หรือควบคุมงานก่อสร้างโดยวิธีประกาศเชิญชวนทั่วไป  โดยอนุโลม   
วิธีคัดเลือก 
ข้อ 149 เมื่อหัวหน้าหน่วยงานของรัฐให้ความเห็นชอบรายงานขอจ้างออกแบบหรือควบคุม
งานก่อสร้างตามข้อ  140  แล้ว  ให้คณะกรรมการดําเนินงานจ้างออกแบบหรือควบคุมงานก่อสร้าง 
โดยวิธีคัดเลือก  ดําเนินการ  ดังต่อไปนี้   
(1) จัดทําหนังสือเชิญชวนผู้ให้บริการที่มีคุณสมบัติตามที่กําหนดให้เข้ายื่นข้อเสนอต่อ
หน่วยงานของรัฐ  ไม่น้อยกว่า  3  ราย  เว้นแต่ในงานนั้นมีผู้ให้บริการที่มีคุณสมบัติตรงตามที่กําหนด 
น้อยกว่า  3  รายให้เข้ายื่นข้อเสนอ  โดยให้คํานึงถึงการไม่มีผลประโยชน์ร่วมกันของผู้ที่เข้ายื่นข้อเสนอ  
และให้จัดทําบัญชีรายชื่อผู้ให้บริการที่คณะกรรมการมีหนังสือเชิญชวนไปด้วย 
(2) การยื่นซองข้อเสนอและการรับซองข้อเสนอ  ให้ดําเนินการตามข้อ  113  โดยอนุโลม 
(3) เมื่อถึงกําหนดวัน  เวลาการรับซองข้อเสนอ  ให้รับซองข้อเสนอของผู้ให้บริการเฉพาะราย
ที่คณะกรรมการมีหนังสือเชิญชวนเท่านั้น  พร้อมจัดทําบัญชีรายชื่อผู้ให้บริการที่มายื่นข้อเสนอ   
 
เมื่อพ้นกําหนดเวลารับซองข้อเสนอ  ห้ามรับเอกสารหลักฐานต่าง ๆ  ตามเงื่อนไข 
ที่กําหนดในหนังสือเชิญชวนเพิ่มเติมจากผู้ให้บริการ 
(4) เมื่อถึงกําหนดวัน  เวลาการเปิดซองข้อเสนอ  ให้เปิดซองข้อเสนอและเอกสารหลักฐานต่าง ๆ  
ของผู้ให้บริการทุกราย  แล้วให้กรรมการทุกคนลงลายมือชื่อกํากับไว้ในเอกสารประกอบการยื่นข้อเสนอทุกแผ่น(5) ตรวจสอบการมีผลประโยชน์ร่วมกัน  และเอกสารหลักฐานต่าง ๆ  ของผู้ให้บริการ 
แล้วคัดเลือกผู้ให้บริการที่ไม่มีผลประโยชน์ร่วมกัน  และยื่นเอกสารครบถ้วน  ถูกต้อง  มีคุณสมบัติ 
และข้อเสนอเป็นไปตามเงื่อนไขที่หน่วยงานของรัฐกําหนดไว้ในหนังสือเชิญชวน   
 
ในกระบวนการพิจารณา  อาจสอบถามข้อเท็จจริงเพิ่มเติมจากผู้ให้บริการรายใดก็ได้   
แต่จะให้ผู้ให้บริการรายใดเปลี่ยนแปลงสาระสําคัญที่เสนอไว้แล้วมิได้  และหากคณะกรรมการเห็นว่า 
ผู้ให้บริการรายใดมีคุณสมบัติไม่ครบถ้วนตามเงื่อนไขที่หน่วยงานของรัฐกําหนดไว้ในหนังสือเชิญชวน   
ให้คณะกรรมการตัดรายชื่อของผู้ให้บริการรายนั้นออกจากการคัดเลือกในครั้งนั้น 
 
ในกรณีที่ผู้ให้บริการรายใดเสนอเอกสารไม่ครบถ้วน  หรือเสนอรายละเอียดแตกต่าง 
ไปจากเงื่อนไขที่หน่วยงานของรัฐกําหนดไว้ในหนังสือเชิญชวนในส่วนที่มิใช่สาระสําคัญ  และความ
แตกต่างนั้นไม่มีผลทําให้เกิดการได้เปรียบเสียเปรียบต่อผู้ให้บริการรายอื่นหรือเป็นการผิดพลาดเล็กน้อย
ให้พิจารณาผ่อนปรนการตัดสิทธิ์ผู้ให้บริการรายนั้นและพิจารณาในขั้นตอนต่อไป   
(6) พิจารณาคัดเลือกข้อเสนอของผู้ให้บริการรายที่ถูกต้องตาม  (5)  ซึ่งมีคุณภาพ 
และคุณสมบัติเป็นประโยชน์ต่อหน่วยงานของรัฐ  แล้วให้เสนอจ้างจากรายที่ได้คะแนนคุณภาพมากที่สุด  
และจัดลําดับ 
 
ในกรณีที่ผู้ให้บริการรายที่คัดเลือกไว้ซึ่งได้คะแนนคุณภาพมากที่สุดไม่ยอมเข้าทําสัญญา
หรือข้อตกลงกับหน่วยงานของรัฐในเวลาที่กําหนด  ให้คณะกรรมการพิจารณาผู้ให้บริการที่ได้คะแนน
คุณภาพมากที่สุดลําดับถัดไป   
(7) จัดทํารายงานผลการพิจารณา  โดยให้นําความในข้อ  114  (4)  มาใช้บังคับโดยอนุโลม   
ข้อ 150 เมื่อคณะกรรมการดําเนินงานจ้างออกแบบหรือควบคุมงานก่อสร้างโดยวิธีคัดเลือก
ได้พิจารณาตามข้อ  149  แล้ว  ปรากฏว่ามีผู้ให้บริการเข้ายื่นข้อเสนอเพียงรายเดียวหรือมีผู้ให้บริการ
เข้ายื่นข้อเสนอหลายรายแต่ผ่านการคัดเลือกเพียงรายเดียว  ให้เสนอหัวหน้าหน่วยงานของรัฐผ่านหัวหน้าเจ้าหน้าที่
เพื่อยกเลิกการคัดเลือกครั้งนั้น  แต่ถ้าคณะกรรมการพิจารณาแล้วเห็นว่ามีเหตุผลสมควรที่จะดําเนินการ
ต่อไปโดยไม่ต้องยกเลิกการคัดเลือก  ให้คณะกรรมการเจรจาต่อรองกับผู้ให้บริการรายนั้น   
ในกรณีที่ไม่มีผู้ให้บริการเข้ายื่นข้อเสนอหรือข้อเสนอนั้นไม่ได้รับการคัดเลือก  ให้เสนอหัวหน้า
หน่วยงานของรัฐผ่านหัวหน้าเจ้าหน้าที่เพื่อพิจารณายกเลิกการจ้างในครั้งนั้น  แต่หากหัวหน้าหน่วยงาน
ของรัฐพิจารณาแล้วเห็นว่าการดําเนินการจ้างโดยวิธีคัดเลือกใหม่อาจไม่ได้ผลดี  จะสั่งให้ดําเนินการจ้าง
โดยวิธีเฉพาะเจาะจงตามมาตรา  82  (1)  ก็ได้  เว้นแต่หน่วยงานของรัฐจะดําเนินการโดยวิธีเฉพาะเจาะจง 
ด้วยเหตุอื่น  ให้เริ่มกระบวนการจ้างใหม่โดยการจัดทํารายงานขอจ้างตามข้อ  140ข้อ 151 ให้นําความในข้อ  118  มาใช้บังคับกับการประกาศผลผู้ได้รับการคัดเลือก 
ในงานจ้างออกแบบหรือควบคุมงานก่อสร้างโดยวิธีคัดเลือก  โดยอนุโลม   
วิธีเฉพาะเจาะจง 
ข้อ 152 เมื่อหัวหน้าหน่วยงานของรัฐให้ความเห็นชอบรายงานขอจ้างออกแบบ 
หรือควบคุมงานก่อสร้างตามข้อ  140  แล้ว  ให้คณะกรรมการดําเนินงานจ้างออกแบบหรือควบคุม 
งานก่อสร้างโดยวิธีเฉพาะเจาะจง  ดําเนินการดังต่อไปนี้ 
(1) จัดทําหนังสือเชิญชวนผู้ให้บริการรายใดรายหนึ่งซึ่งเคยทราบหรือเคยเห็นความสามารถแล้ว  
และมีคุณสมบัติเหมาะสมที่จะทํางานที่ว่าจ้างนั้นให้เข้ายื่นข้อเสนอ 
(2) พิจารณาข้อเสนอของผู้ให้บริการ  เพื่อให้ได้ข้อเสนอที่เหมาะสม  ถูกต้อง  เป็นประโยชน์ 
ต่อหน่วยงานของรัฐมากที่สุด  และสอดคล้องกับวัตถุประสงค์ของการจ้างครั้งนั้น 
(3) จัดทํารายงานผลการพิจารณา  โดยให้นําความในข้อ  114  (4)  มาใช้บังคับโดยอนุโลม 
ข้อ 153 ให้นําความในข้อ  118  มาใช้บังคับกับการประกาศผลผู้ได้รับการคัดเลือก 
ในงานจ้างออกแบบหรือควบคุมงานก่อสร้างโดยวิธีเฉพาะเจาะจง  โดยอนุโลม   
วิธีประกวดแบบ 
ข้อ 154 ให้เจ้าหน้าที่จัดทําเอกสารงานจ้างออกแบบงานก่อสร้างโดยวิธีประกวดแบบ 
พร้อมประกาศเชิญชวน  ตามแบบที่คณะกรรมการนโยบายกําหนด 
การทําเอกสารงานจ้างออกแบบงานก่อสร้างโดยวิธีประกวดแบบและประกาศเชิญชวน 
ตามวรรคหนึ่ง  ถ้าจําเป็นต้องมีข้อความหรือรายการแตกต่างไปจากแบบที่คณะกรรมการนโยบายกําหนด  
โดยมีสาระสําคัญตามที่กําหนดไว้ในแบบและไม่ทําให้หน่วยงานของรัฐเสียเปรียบก็ให้กระทําได้  เว้นแต่
หัวหน้าหน่วยงานของรัฐเห็นว่าจะมีปัญหาในทางเสียเปรียบหรือไม่รัดกุมพอ  ก็ให้ส่งร่างเอกสาร 
งานจ้างออกแบบงานก่อสร้างและประกาศดังกล่าวไปให้สํานักงานอัยการสูงสุดตรวจพิจารณาก่อน 
ข้อ 155 เมื่อหัวหน้าหน่วยงานของรัฐให้ความเห็นชอบรายงานขอจ้างออกแบบงานก่อสร้าง
ตามข้อ  140  แล้ว  ให้ดําเนินการ  ดังนี้   
(1) ขั้นตอนที่  1  การประกวดแนวความคิดในการออกแบบ   
 
(ก) ให้เจ้าหน้าที่ดําเนินการเผยแพร่ประกาศและเอกสารงานจ้างออกแบบงานก่อสร้าง
โดยวิธีประกวดแบบในระบบเครือข่ายสารสนเทศของกรมบัญชีกลางและของหน่วยงานของรัฐ  และให้
ปิดประกาศโดยเปิดเผย  ณ  สถานที่ปิดประกาศของหน่วยงานของรัฐนั้น  เป็นเวลาติดต่อกันไม่น้อยกว่า  
15  วันทําการ  โดยให้คํานึงถึงระยะเวลาในการชี้แจงรายละเอียด  (ถ้ามี)  และระยะเวลาที่ให้ 
ผู้ให้บริการเตรียมการจัดทําเอกสารเพื่อยื่นข้อเสนอด้วย  และให้กรมบัญชีกลางจัดส่งประกาศและเอกสาร 
งานจ้างออกแบบงานก่อสร้างโดยวิธีประกวดแบบให้สํานักงานการตรวจเงินแผ่นดินผ่านทางระบบ
อิเล็กทรอนิกส์การให้เอกสารงานจ้างออกแบบงานก่อสร้างโดยวิธีประกวดแบบ  รวมทั้งเอกสาร 
ที่เกี่ยวข้องให้กระทําไปพร้อมกันกับการเผยแพร่ประกาศและเอกสารงานจ้างออกแบบงานก่อสร้าง 
ตามวรรคหนึ่ง  เพื่อให้ผู้ให้บริการที่ประสงค์จะเข้ายื่นข้อเสนอสามารถขอรับเอกสารงานจ้างออกแบบ 
งานก่อสร้างตั้งแต่วันเริ่มต้นจนถึงวันสุดท้ายของการเผยแพร่ประกาศและเอกสารงานจ้างออกแบบ 
งานก่อสร้าง 
 
 
ในกรณีที่มีความจําเป็นต้องชี้แจงรายละเอียดเกี่ยวกับการประกวดแนวความคิด 
ให้กําหนดเป็นวันทําการวันใดวันหนึ่งก่อนวันยื่นข้อเสนอ   
 
 
การกําหนดวัน  เวลาในการยื่นข้อเสนอให้กําหนดเป็นวัน  เวลา  ทําการเพียงวันเดียว
หลังจากสิ้นสุดการเผยแพร่ประกาศและเอกสารตามวรรคหนึ่ง 
 
 
ให้นําความในข้อ  113  มาใช้บังคับกับการยื่นข้อเสนอโดยวิธีประกวดแบบ  โดยอนุโลม   
 
(ข) เมื่อถึงกําหนดวัน  เวลาการเปิดซองข้อเสนอ  ให้คณะกรรมการดําเนินงานจ้าง
ออกแบบงานก่อสร้างโดยวิธีประกวดแบบ  ตรวจสอบเอกสารหลักฐานต่าง ๆ  ของผู้ให้บริการทุกราย  
แล้วคัดเลือกผู้ให้บริการที่ยื่นเอกสารหลักฐานครบถ้วน  ถูกต้อง  และเสนอแนวความคิดในการออกแบบ
เป็นไปตามเงื่อนไขที่กําหนดไว้ในเอกสารงานจ้างออกแบบก่อสร้างโดยวิธีประกวดแบบ  แล้วให้คัดเลือก
ผู้ให้บริการที่เสนอแนวความคิดที่ผ่านเกณฑ์คุณภาพและเป็นไปตามวัตถุประสงค์ของหน่วยงานของรัฐ  
และจัดลําดับ   
 
(ค) ตรวจสอบการมีผลประโยชน์ร่วมกันของผู้ให้บริการที่ได้รับคัดเลือกตาม  (ข)   
แล้วคัดเลือกผู้ให้บริการที่ไม่มีผลประโยชน์ร่วมกัน  เพื่อไปดําเนินการขั้นตอนที่  2  ต่อไป   
 
(ง) ให้คณะกรรมการรายงานผลการพิจารณา  และความเห็นพร้อมด้วยเอกสาร 
ที่ได้รับไว้ทั้งหมดต่อหัวหน้าหน่วยงานของรัฐผ่านหัวหน้าเจ้าหน้าที่เพื่อพิจารณาให้ความเห็นชอบ   
 
(จ) เมื่อหัวหน้าหน่วยงานของรัฐให้ความเห็นชอบตาม  (ง)  แล้ว  ให้หัวหน้าเจ้าหน้าที่
ประกาศผลผู้ให้บริการที่ได้รับการคัดเลือกแนวความคิดในขั้นตอนที่  1  ในระบบเครือข่ายสารสนเทศ
ของกรมบัญชีกลางและของหน่วยงานของรัฐ  และให้ปิดประกาศโดยเปิดเผย  ณ  สถานที่ปิดประกาศ
ของหน่วยงานของรัฐนั้นและแจ้งให้ผู้ให้บริการที่เสนอแนวคิดทุกรายทราบผ่านทางจดหมาย
อิเล็กทรอนิกส์  (e - mail)  ตามแบบที่กรมบัญชีกลางกําหนด 
(2) ขั้นตอนที่  2  การประกวดแบบ 
 
(ก) ให้ผู้ให้บริการที่ได้รับการคัดเลือกแนวความคิดในขั้นตอนที่  1  ทุกรายพัฒนา
แนวความคิดที่ได้เสนอไว้แล้วให้เป็นแบบงานก่อสร้างตามเงื่อนไขที่หน่วยงานของรัฐกําหนด  และจัดส่ง
แบบงานก่อสร้างดังกล่าวให้หน่วยงานของรัฐภายในระยะเวลาที่กําหนด  พร้อมเสนอรายชื่อผู้ให้บริการ 
ที่จะเข้าทําสัญญาร่วมงานกัน  (ถ้ามี)  และรายชื่อสถาปนิกหรือวิศวกรทุกสาขาที่เกี่ยวข้องที่ได้รับ
ใบอนุญาตประกอบวิชาชีพสถาปัตยกรรมหรือวิศวกรรมในกรณีที่มีความจําเป็นต้องชี้แจงรายละเอียดเกี่ยวกับการประกวดแบบให้กําหนด
เป็นวันทําการวันใดวันหนึ่ง  โดยให้หน่วยงานของรัฐชี้แจงรายละเอียดให้ผู้ให้บริการทุกรายทราบ   
ไม่น้อยกว่า  7  วันทําการ  ก่อนถึงกําหนดวันยื่นข้อเสนอ 
 
 
การกําหนดวัน  เวลาในการยื่นข้อเสนอให้กําหนดเป็นวันทําการวันใดวันหนึ่ง   
โดยให้คํานึงถึงระยะเวลาในการให้ผู้ให้บริการจัดทําแบบงานก่อสร้าง 
 
(ข) เมื่อถึงกําหนดเวลาการเปิดซองข้อเสนอ  ให้คณะกรรมการดําเนินงานจ้างออกแบบ
งานก่อสร้างโดยวิธีประกวดแบบ  ตรวจสอบเอกสารหลักฐานต่าง ๆ  ของผู้ให้บริการทุกรายและการมี
ผลประโยชน์ร่วมกัน  แล้วคัดเลือกผู้ให้บริการที่ไม่มีผลประโยชน์ร่วมกันและยื่นเอกสารหลักฐานครบถ้วน  
ถูกต้องแล้วคัดเลือกผู้ให้บริการที่ยื่นเอกสารหลักฐานครบถ้วน  ถูกต้อง  และเสนอแบบเป็นไปตาม
วัตถุประสงค์ของหน่วยงานของรัฐ  แล้วให้คัดเลือกผู้ชนะการประกวดแบบที่ได้คะแนนคุณภาพมากที่สุด  
และจัดลําดับ   
 
 
ในกรณีที่ผู้ให้บริการรายที่คัดเลือกไว้ซึ่งได้คะแนนคุณภาพมากที่สุดไม่ยอม 
เข้าทําสัญญากับหน่วยงานของรัฐในเวลาที่กําหนดตามเอกสารงานจ้างออกแบบงานก่อสร้าง 
ให้คณะกรรมการพิจารณาผู้ที่ได้คะแนนคุณภาพมากที่สุดในลําดับถัดไป   
 
(ค) จัดทํารายงานผลการพิจารณา  โดยให้นําความในข้อ  114  (4)  มาใช้บังคับโดยอนุโลม 
ข้อ 156 ให้นําความในข้อ  118  มาใช้บังคับกับการประกาศผลผู้ชนะในงานจ้างออกแบบ
งานก่อสร้างโดยวิธีประกวดแบบ  โดยอนุโลม   
ข้อ 157 หน่วยงานของรัฐอาจกําหนดเงินค่าตอบแทนให้กับผู้เข้าประกวดแบบในขั้นตอนที่  2  
ที่ได้รับการคัดเลือกตามข้อ  155  (2)  (ข)  โดยให้คํานึงความเหมาะสมและประโยชน์ต่อทางราชการ
เป็นสําคัญ  ทั้งนี้  ให้หน่วยงานของรัฐแจ้งการจ่ายเงินค่าตอบแทนดังกล่าวไว้ในประกาศและเอกสารงาน
จ้างออกแบบงานก่อสร้างโดยวิธีประกวดแบบด้วย   
อํานาจในการสั่งจ้างงานจ้างออกแบบหรือควบคุมงานก่อสร้าง 
ข้อ 158 การสั่งจ้างงานจ้างออกแบบหรือควบคุมงานก่อสร้างครั้งหนึ่ง  ให้เป็นอํานาจของ 
ผู้ดํารงตําแหน่งและภายในวงเงิน  ดังต่อไปนี้ 
(1) หัวหน้าหน่วยงานของรัฐ  ไม่เกิน  50,000,000  บาท 
(2) ผู้มีอํานาจเหนือขึ้นไปหนึ่งชั้น  เกิน  50,000,000  บาท   
ผู้มีอํานาจเหนือขึ้นไปหนึ่งชั้นตามวรรคหนึ่ง  ให้เป็นไปตามบัญชีแนบท้ายระเบียบนี้ 
ข้อ 159 รัฐวิสาหกิจใดมีความจําเป็นจะกําหนดผู้มีอํานาจและวงเงินในการสั่งจ้างตามข้อ  158  
แตกต่างไปจากที่กําหนดไว้ในระเบียบนี้  ให้เสนอต่อคณะกรรมการวินิจฉัยเพื่อขอความเห็นชอบ   
และเมื่อได้รับความเห็นชอบแล้วให้รายงานสํานักงานการตรวจเงินแผ่นดินทราบด้วย 
ข้อ 160 อัตราค่าจ้างออกแบบหรือควบคุมงานก่อสร้าง  ให้เป็นไปตามอัตราที่กําหนด 
ในกฎกระทรวงที่ออกตามความในมาตรา  90  วรรคสองหมวด  5 
การทําสัญญาและหลักประกัน 
 
 
 
ข้อ 161 การลงนามในสัญญาและการแก้ไขสัญญาตามระเบียบนี้  เป็นอํานาจของหัวหน้า
หน่วยงานของรัฐ   
การลงนามในสัญญาตามวรรคหนึ่ง  จะกระทําได้เมื่อพ้นระยะเวลาการอุทธรณ์ตามมาตรา  66  
วรรคสอง   
ข้อ 162 การทําสัญญาหรือข้อตกลงเป็นหนังสือ  นอกจากการจ้างที่ปรึกษาให้กําหนดค่าปรับ
เป็นรายวันในอัตราตายตัวระหว่างร้อยละ  0.01 - 0.20  ของราคาพัสดุที่ยังไม่ได้รับมอบ  เว้นแต่การจ้าง 
ซึ่งต้องการผลสําเร็จของงานทั้งหมดพร้อมกัน  ให้กําหนดค่าปรับเป็นรายวันเป็นจํานวนเงินตายตัวในอัตรา 
ร้อยละ  0.01 - 0.10  ของราคางานจ้างนั้น  แต่จะต้องไม่ต่ํากว่าวันละ  100  บาท  สําหรับงานก่อสร้าง
สาธารณูปโภค  ที่มีผลกระทบต่อการจราจร  ให้กําหนดค่าปรับเป็นรายวันในอัตราร้อยละ  0.25   
ของราคางานจ้างนั้น  แต่อาจจะกําหนดขั้นสูงสุดของการปรับก็ได้  ทั้งนี้  ตามหลักเกณฑ์ที่คณะกรรมการนโยบาย
กําหนด   
ในการทําสัญญาจ้างที่ปรึกษา  หากหน่วยงานของรัฐเห็นว่า  ถ้าไม่กําหนดค่าปรับไว้ในสัญญา 
จะเกิดความเสียหายแก่หน่วยงานของรัฐ  ให้หน่วยงานของรัฐผู้จัดทําสัญญากําหนดค่าปรับไว้ในสัญญา
เป็นรายวันในอัตราหรือจํานวนเงินตายตัวในอัตราร้อยละ  0.01 - 0.10  ของราคางานจ้างนั้น 
การกําหนดค่าปรับตามวรรคหนึ่งและวรรคสองในอัตราหรือเป็นจํานวนเงินเท่าใด  ให้หัวหน้า
หน่วยงานของรัฐ  คํานึงถึงราคา  กําหนดระยะเวลาของการใช้งาน  และลักษณะของพัสดุซึ่งอาจมี
ผลกระทบต่อการที่คู่สัญญาของหน่วยงานของรัฐจะหลีกเลี่ยงไม่ปฏิบัติตามสัญญา  หรือกระทบ 
ต่อการจราจร  หรือความเสียหายแก่ประโยชน์สาธารณะ  แล้วแต่กรณี   
ในกรณีการจัดหาสิ่งของที่ประกอบกันเป็นชุด  ถ้าขาดส่วนประกอบส่วนหนึ่งส่วนใดไปแล้ว 
จะไม่สามารถใช้การได้โดยสมบูรณ์  แม้คู่สัญญาจะส่งมอบสิ่งของภายในกําหนดตามสัญญา  แต่ยังขาด
ส่วนประกอบบางส่วน  ต่อมาได้ส่งมอบส่วนประกอบที่ยังขาดนั้นเกินกําหนดสัญญา  ให้ถือว่าไม่ได้ 
ส่งมอบสิ่งของนั้นเลย  ให้ปรับเต็มราคาของทั้งชุด   
ในกรณีที่การจัดหาสิ่งของคิดราคารวมทั้งค่าติดตั้งหรือทดลองด้วย  ถ้าติดตั้งหรือทดลอง 
เกินกว่ากําหนดตามสัญญาเป็นจํานวนวันเท่าใด  ให้ปรับเป็นรายวันในอัตราที่กําหนดของราคาทั้งหมด   
ทั้งนี้  ให้กําหนดเรื่องค่าปรับไว้ในเอกสารเชิญชวนให้ชัดเจนด้วยข้อ 163 ในกรณีที่หน่วยงานของรัฐเห็นว่ามีความจําเป็นจะต้องกําหนดค่าปรับนอกเหนือจาก
ที่กําหนดไว้ในข้อ  162  เนื่องจากถ้าไม่กําหนดค่าปรับไว้ในสัญญาจะเกิดความเสียหายแก่หน่วยงานของรัฐ  
เช่น  งานที่เกี่ยวกับเทคโนโลยีสารสนเทศ  หรืองานที่อยู่ระหว่างการรับประกันความชํารุดบกพร่อง 
จากการซื้อขายคอมพิวเตอร์  ให้พิจารณากําหนดอัตราค่าปรับในกรณีดังกล่าว  โดยคํานึงถึงความสําคัญ
และลักษณะของงานที่จะกําหนด  และความเสียหายที่อาจเกิดขึ้นแก่หน่วยงานของรัฐเป็นสําคัญ 
ข้อ 164 ให้หน่วยงานของรัฐส่งสําเนาสัญญาหรือข้อตกลงเป็นหนังสือ  ซึ่งมีมูลค่าตั้งแต่ 
หนึ่งล้านบาทขึ้นไป  ให้สํานักงานการตรวจเงินแผ่นดินและกรมสรรพากรภายใน  30  วัน  นับแต่วันทําสัญญา
หรือข้อตกลง  หรือตามวิธีการที่กรมบัญชีกลางกําหนด 
ข้อ 165 การแก้ไขสัญญาหรือข้อตกลงตามมาตรา  97  ต้องอยู่ภายในขอบข่ายแห่ง
วัตถุประสงค์เดิมของสัญญาหรือข้อตกลงนั้น  โดยหน่วยงานของรัฐต้องพิจารณาเปรียบเทียบคุณภาพ 
ของพัสดุ  หรือรายละเอียดของงาน  รวมทั้งราคาของพัสดุหรืองานตามสัญญาหรือข้อตกลงกับพัสดุ 
ที่จะทําการแก้ไขนั้นก่อนแก้ไขสัญญาหรือข้อตกลงด้วย 
ในกรณีที่เป็นการจัดซื้อจัดจ้างที่เกี่ยวกับความมั่นคงแข็งแรง  หรืองานเทคนิคเฉพาะอย่าง  
จะต้องได้รับการรับรองจากวิศวกร  สถาปนิกและวิศวกรผู้ชํานาญการ  หรือผู้ทรงคุณวุฒิ  ซึ่งรับผิดชอบ
หรือสามารถรับรอง  คุณลักษณะเฉพาะ  แบบและรายการของงานก่อสร้าง  หรืองานเทคนิคเฉพาะอย่างนั้น  
แล้วแต่กรณีด้วย   
เมื่อผู้มีอํานาจอนุมัติสั่งซื้อหรือสั่งจ้างแล้วแต่กรณี  ได้อนุมัติการแก้ไขสัญญาหรือข้อตกลงแล้ว  
ให้หัวหน้าหน่วยงานของรัฐเป็นผู้ลงนามในสัญญาหรือข้อตกลงที่ได้แก้ไขนั้น 
ส่วนที่  2 
หลักประกัน 
 
 
หลักประกันการเสนอราคา   
ข้อ 166 เพื่อประกันความเสียหายที่อาจเกิดขึ้นจากกรณีที่ผู้ยื่นข้อเสนอ  ผู้เสนอราคา   
หรือผู้ให้บริการไม่ปฏิบัติตามกระบวนการซื้อหรือจ้าง  หรือการจ้างออกแบบหรือควบคุมงานก่อสร้าง   
ให้หน่วยงานของรัฐกําหนดหลักประกันการเสนอราคา  สําหรับการซื้อหรือจ้างด้วยวิธีประกวดราคา
อิเล็กทรอนิกส์  งานจ้างออกแบบหรือควบคุมงานก่อสร้าง  ด้วยวิธีประกาศเชิญชวนทั่วไป  ที่มีวงเงินซื้อ
หรือจ้างหรือวงเงินงบประมาณค่าก่อสร้าง  เกินกว่า  5,000,000  บาท  ดังนี้ 
การซื้อหรือจ้างด้วยวิธีประกวดราคาอิเล็กทรอนิกส์  ให้มีการวางหลักประกันการเสนอราคา  
โดยให้ใช้หลักประกันอย่างหนึ่งอย่างใด  ดังต่อไปนี้   
(1) เช็คหรือดราฟท์ที่ธนาคารเซ็นสั่งจ่าย  ซึ่งเป็นเช็คหรือดราฟท์ลงวันที่ที่ใช้เช็คหรือดราฟท์นั้น
ชําระต่อเจ้าหน้าที่  หรือก่อนวันนั้นไม่เกิน  3  วันทําการ(2) หนังสือคํ้าประกันอิเล็กทรอนิกส์ของธนาคารภายในประเทศตามแบบที่คณะกรรมการนโยบาย
กําหนด 
(3) พันธบัตรรัฐบาลไทย   
(4) หนังสือค้ําประกันของบริษัทเงินทุนหรือบริษัทเงินทุนหลักทรัพย์ที่ได้รับอนุญาต 
ให้ประกอบกิจการเงินทุนเพื่อการพาณิชย์และประกอบธุรกิจค้ําประกันตามประกาศของธนาคาร 
แห่งประเทศไทย  ตามรายชื่อบริษัทเงินทุนที่ธนาคารแห่งประเทศไทยแจ้งเวียนให้ทราบ  โดยอนุโลม 
ให้ใช้ตามตัวอย่างหนังสือค้ําประกันของธนาคารที่คณะกรรมการนโยบายกําหนด 
สําหรับงานจ้างออกแบบหรือควบคุมงานก่อสร้าง  ด้วยวิธีประกาศเชิญชวนทั่วไป  ให้มีการวางหลักประกัน
การเสนอราคา  โดยให้ใช้หลักประกันอย่างหนึ่งอย่างใด  ดังต่อไปนี้ 
(1) เงินสด 
(2) เช็คหรือดราฟท์ที่ธนาคารเซ็นสั่งจ่าย  ซึ่งเป็นเช็คหรือดราฟท์ลงวันที่ที่ใช้เช็คหรือดราฟท์
นั้นชําระต่อเจ้าหน้าที่  หรือก่อนวันนั้นไม่เกิน  3  วันทําการ   
(3) หนังสือคํ้าประกันของธนาคารภายในประเทศตามแบบที่คณะกรรมการนโยบายกําหนด   
(4) หนังสือค้ําประกันของบริษัทเงินทุนหรือบริษัทเงินทุนหลักทรัพย์ที่ได้รับอนุญาต 
ให้ประกอบกิจการเงินทุนเพื่อการพาณิชย์และประกอบธุรกิจค้ําประกันตามประกาศของธนาคาร 
แห่งประเทศไทย  ตามรายชื่อบริษัทเงินทุนที่ธนาคารแห่งประเทศไทยแจ้งเวียนให้ทราบ  โดยอนุโลม 
ให้ใช้ตามตัวอย่างหนังสือค้ําประกันของธนาคารที่คณะกรรมการนโยบายกําหนด 
(5) พันธบัตรรัฐบาลไทย   
กรณีเป็นการยื่นข้อเสนอจากต่างประเทศ  สําหรับการประกวดราคานานาชาติให้ใช้หนังสือ 
ค้ําประกันของธนาคารในต่างประเทศที่มีหลักฐานดี  และหัวหน้าหน่วยงานของรัฐเชื่อถือเป็นหลักประกัน 
การเสนอราคาได้อีกประเภทหนึ่ง 
ในกรณีที่ผู้ยื่นข้อเสนอหรือผู้เสนอราคานําหลักประกันการเสนอราคาตามวรรคสอง  (1)  (3)  
หรือ  (4)  ให้ผู้ยื่นข้อเสนอหรือผู้เสนอราคาส่งหลักประกันการเสนอราคาในรูปแบบ  PDF 
 
File  
(Portable  Document  Format)  ในวันเสนอราคา  และให้หน่วยงานของรัฐกําหนดให้ผู้ยื่นข้อเสนอ
หรือผู้เสนอราคาส่งต้นฉบับเอกสารดังกล่าวมาให้หน่วยงานของรัฐตรวจสอบความถูกต้อง  ตามวัน   
และเวลาที่กําหนด  โดยจะต้องดําเนินการวันใดวันหนึ่งภายใน  5  วันทําการ  นับถัดจากวันเสนอราคา  
เว้นแต่ไม่อาจดําเนินการวันใดวันหนึ่งได้  ให้หน่วยงานของรัฐพิจารณากําหนดมากกว่า  1  วันได้   
แต่จํานวนวันดังกล่าวต้องไม่เกิน  5  วันทําการ  นับถัดจากวันเสนอราคา  ทั้งนี้  ให้ระบุไว้เป็นเงื่อนไข 
ในเอกสารเชิญชวนให้ชัดเจนด้วย 
หลักประกันสัญญา 
ข้อ 167 หลักประกันสัญญาให้ใช้หลักประกันอย่างหนึ่งอย่างใด  ดังต่อไปนี้   
(1) เงินสด(2) เช็คหรือดราฟท์ที่ธนาคารเซ็นสั่งจ่าย  ซึ่งเป็นเช็คหรือดราฟท์ลงวันที่ที่ใช้เช็คหรือดราฟท์นั้น
ชําระต่อเจ้าหน้าที่  หรือก่อนวันนั้นไม่เกิน  3  วันทําการ   
(3) หนังสือคํ้าประกันของธนาคารภายในประเทศตามตัวอย่างที่คณะกรรมการนโยบายกําหนด  
โดยอาจเป็นหนังสือค้ําประกันอิเล็กทรอนิกส์ตามวิธีการที่กรมบัญชีกลางกําหนดก็ได้ 
(4) หนังสือค้ําประกันของบริษัทเงินทุนหรือบริษัทเงินทุนหลักทรัพย์ที่ได้รับอนุญาต 
ให้ประกอบกิจการเงินทุนเพื่อการพาณิชย์และประกอบธุรกิจค้ําประกันตามประกาศของธนาคาร 
แห่งประเทศไทย  ตามรายชื่อบริษัทเงินทุนที่ธนาคารแห่งประเทศไทยแจ้งเวียนให้ทราบ  โดยอนุโลม 
ให้ใช้ตามตัวอย่างหนังสือค้ําประกันของธนาคารที่คณะกรรมการนโยบายกําหนด 
(5) พันธบัตรรัฐบาลไทย   
กรณีเป็นการยื่นข้อเสนอจากต่างประเทศ  สําหรับการประกวดราคานานาชาติให้ใช้หนังสือ 
ค้ําประกันของธนาคารในต่างประเทศที่มีหลักฐานดี  และหัวหน้าหน่วยงานของรัฐเชื่อถือเป็น 
หลักประกันสัญญาได้อีกประเภทหนึ่ง 
ข้อ 168 หลักประกันการเสนอราคาและหลักประกันสัญญา  ให้กําหนดมูลค่าเป็นจํานวนเต็ม
ในอัตราร้อยละห้าของวงเงินงบประมาณหรือราคาพัสดุที่จัดซื้อจัดจ้างครั้งนั้น  แล้วแต่กรณี  เว้นแต่ 
การจัดซื้อจัดจ้างที่หัวหน้าหน่วยงานของรัฐเห็นว่ามีความสําคัญเป็นพิเศษ  จะกําหนดอัตราสูงกว่า 
ร้อยละห้าแต่ไม่เกินร้อยละสิบก็ได้   
ในการทําสัญญาจัดซื้อจัดจ้างที่มีระยะเวลาผูกพันตามสัญญาเกิน  1  ปี  และพัสดุนั้นไม่ต้องมี
การประกันเพื่อความชํารุดบกพร่อง  เช่น  พัสดุใช้สิ้นเปลือง  ให้กําหนดหลักประกันในอัตราร้อยละห้า
ของราคาพัสดุที่ส่งมอบในแต่ละปีของสัญญา  โดยให้ถือว่าหลักประกันนี้เป็นการค้ําประกันตลอดอายุสัญญา
และหากในปีต่อไปราคาพัสดุที่ส่งมอบแตกต่างไปจากราคาในรอบปีก่อนให้ปรับปรุงหลักประกัน 
ตามอัตราส่วนที่เปลี่ยนแปลงไปนั้นก่อนครบรอบปี  ในกรณีที่หลักประกันต้องปรับปรุงในทางที่เพิ่มขึ้น
และคู่สัญญาไม่นําหลักประกันมาเพิ่มให้ครบจํานวนภายใน  15  วัน  ก่อนการส่งมอบพัสดุงวดสุดท้ายของปีนั้น  
ให้หน่วยงานของรัฐหักเงินค่าพัสดุงวดสุดท้ายของปีนั้นที่หน่วยงานของรัฐจะต้องจ่ายให้เป็นหลักประกัน
ในส่วนที่เพิ่มขึ้น 
การกําหนดหลักประกันตามวรรคหนึ่ง  จะต้องระบุไว้เป็นเงื่อนไขในเอกสารเชิญชวนให้เข้ายื่นข้อเสนอ  
หรือในสัญญาด้วย   
ในกรณีที่ผู้ยื่นข้อเสนอหรือคู่สัญญาวางหลักประกันที่มีมูลค่าสูงกว่าที่กําหนดไว้ในระเบียบ  
เอกสารเชิญชวน  หรือสัญญา  ให้อนุโลมรับได้   
ข้อ 169 ในกรณีที่หน่วยงานของรัฐเป็นผู้ยื่นข้อเสนอหรือเป็นคู่สัญญาไม่ต้องวางหลักประกัน 
ข้อ 170 ให้หน่วยงานของรัฐคืนหลักประกันให้แก่ผู้ยื่นข้อเสนอ  คู่สัญญา  หรือผู้ค้ําประกัน
ตามหลักเกณฑ์  ดังนี้(1) หลักประกันการเสนอราคาให้คืนให้แก่ผู้ยื่นข้อเสนอ  หรือผู้ค้ําประกันภายใน  15  วัน 
นับถัดจากวันที่หัวหน้าหน่วยงานของรัฐได้พิจารณาเห็นชอบรายงานผลคัดเลือกผู้ชนะการซื้อหรือจ้างเรียบร้อยแล้ว  
เว้นแต่ผู้ยื่นข้อเสนอรายที่คัดเลือกไว้ซึ่งเสนอราคาต่ําสุดไม่เกิน  3  ราย  ให้คืนได้ต่อเมื่อได้ทําสัญญา 
หรือข้อตกลง  หรือผู้ยื่นข้อเสนอได้พ้นจากข้อผูกพันแล้ว   
(2) หลักประกันสัญญาให้คืนให้แก่คู่สัญญา  หรือผู้ค้ําประกันโดยเร็ว  และอย่างช้าต้องไม่เกิน  
15  วัน  นับถัดจากวันที่คู่สัญญาพ้นจากข้อผูกพันตามสัญญาแล้ว 
การจัดซื้อจัดจ้างที่ไม่ต้องมีการประกันเพื่อความชํารุดบกพร่องให้คืนหลักประกันให้แก่คู่สัญญา
หรือผู้ค้ําประกันตามอัตราส่วนของพัสดุซึ่งหน่วยงานของรัฐได้รับมอบไว้แล้ว  แต่ทั้งนี้จะต้องระบุไว้เป็น
เงื่อนไขในเอกสารเชิญชวนและในสัญญาด้วย 
การคืนหลักประกันที่เป็นหนังสือค้ําประกันของธนาคาร  บริษัทเงินทุนหรือบริษัทเงินทุนหลักทรัพย์  
ในกรณีที่ผู้ยื่นข้อเสนอหรือคู่สัญญาไม่มารับภายในกําหนดเวลาข้างต้น  ให้รีบส่งต้นฉบับหนังสือค้ําประกัน
ให้แก่ผู้ยื่นข้อเสนอหรือคู่สัญญา  โดยทางไปรษณีย์ลงทะเบียนโดยเร็วพร้อมกับแจ้งให้ธนาคารบริษัทเงินทุน
หรือบริษัทเงินทุนหลักทรัพย์  ผู้ค้ําประกันทราบด้วย  สําหรับหนังสือค้ําประกันอิเล็กทรอนิกส์ 
ของธนาคารให้คืนแก่ธนาคารผู้ออกหนังสือค้ําประกันอิเล็กทรอนิกส์ผ่านทางระบบจัดซื้อจัดจ้างภาครัฐ
ด้วยอิเล็กทรอนิกส์ 
ข้อ 171 ในการทําสัญญาหากมีการแก้ไขสัญญาและมีผลทําให้วงเงินตามสัญญานั้น
เปลี่ยนแปลงไปจากเดิมในกรณีเพิ่มขึ้น  คู่สัญญาต้องนําหลักประกันสัญญามาวางเท่ากับวงเงิน
หลักประกันสัญญาที่ได้เพิ่มนั้น   
ถ้าหลักประกันสัญญาที่คู่สัญญานํามามอบไว้เพื่อเป็นหลักประกันการปฏิบัติตามสัญญาลดลง
หรือเสื่อมค่าลง  หรือมีอายุไม่ครอบคลุมถึงความรับผิดของคู่สัญญาตลอดอายุสัญญา  ไม่ว่าด้วยเหตุใด ๆ  
ก็ตามรวมถึงส่งมอบงานล่าช้าเป็นเหตุให้ระยะเวลาแล้วเสร็จหรือวันครบกําหนดความรับผิดในความชํารุด
บกพร่องตามสัญญาเปลี่ยนแปลงไป  คู่สัญญาต้องหาหลักประกันใหม่หรือหลักประกันเพิ่มเติมให้มีจํานวน
ครบถ้วนตามมูลค่าที่กําหนดในสัญญามามอบให้ภายในระยะเวลาที่หน่วยงานของรัฐกําหนด 
หลักประกันการรับเงินล่วงหน้า 
ข้อ 172 หลักประกันการรับเงินล่วงหน้าตามข้อ  91  วรรคสอง  หรือข้อ  130  วรรคหนึ่ง  
แล้วแต่กรณี  เมื่อหน่วยงานของรัฐได้หักเงินที่จะจ่ายแต่ละครั้งที่จะใช้คืนเงินล่วงหน้าที่คู่สัญญาได้รับ 
ไปเป็นจํานวนเท่าใดแล้ว  หรือนําหลักประกันมาวางเท่ากับมูลค่าของเงินที่ต้องหัก  คู่สัญญาสามารถ 
ขอคืนหลักประกันการรับเงินล่วงหน้าแต่บางส่วนได้  ทั้งนี้  จะต้องระบุไว้เป็นเงื่อนไขในเอกสารเชิญชวน
และในสัญญาด้วยหลักประกันผลงาน 
ข้อ 173 ในการจ้างงานก่อสร้างที่หน่วยงานของรัฐกําหนดแบ่งการชําระเงินค่าจ้างออกเป็นงวด  
และมีความประสงค์ให้มีการหักเงินประกันผลงานในแต่ละงวด  ให้กําหนดการหักเงินตามอัตรา 
ที่หน่วยงานของรัฐกําหนดของเงินที่ต้องจ่ายในงวดนั้นเพื่อเป็นหลักประกัน  ในกรณีที่เงินประกันผลงาน
ถูกหักไว้แล้วเป็นจํานวนไม่ต่ํากว่าอัตราที่หน่วยงานของรัฐกําหนด  คู่สัญญามีสิทธิที่จะขอเงินประกัน
ผลงานคืน  โดยคู่สัญญาจะต้องนําหนังสือค้ําประกันของธนาคารหรือหนังสือค้ําประกันอิเล็กทรอนิกส์ 
ของธนาคารภายในประเทศมาค้ําประกันแทนการหักเงิน  โดยมีอายุการค้ําประกันตามที่ผู้ว่าจ้าง 
จะกําหนดก็ได้ 
ข้อ 174 ในการจ้างที่ปรึกษาจากหน่วยงานของรัฐที่แบ่งการชําระเงินออกเป็นงวด  ให้ผู้ว่าจ้าง 
หักเงินที่จะจ่ายแต่ละครั้งในอัตราไม่ต่ํากว่าร้อยละห้าแต่ไม่เกินร้อยละสิบของเงินค่าจ้าง  เพื่อเป็น 
การประกันผลงาน  หรือจะให้หน่วยงานของรัฐที่เป็นที่ปรึกษาใช้หนังสือค้ําประกันของธนาคาร 
หรือหนังสือค้ําประกันอิเล็กทรอนิกส์ของธนาคารภายในประเทศที่มีอายุการค้ําประกันตามที่ผู้ว่าจ้าง 
จะกําหนดมาวางค้ําประกันแทนเงินที่หักไว้ก็ได้  ทั้งนี้  ให้กําหนดเป็นเงื่อนไขไว้ในสัญญาด้วย 
 
 
ข้อ 175 คณะกรรมการตรวจรับพัสดุในงานซื้อหรืองานจ้าง  มีหน้าที่ดังนี้ 
(1) ตรวจรับพัสดุ  ณ  ที่ทําการของผู้ใช้พัสดุนั้น  หรือสถานที่ซึ่งกําหนดไว้ในสัญญาหรือข้อตกลง 
การตรวจรับพัสดุ  ณ  สถานที่อื่น  ในกรณีที่ไม่มีสัญญาหรือข้อตกลง  จะต้องได้รับอนุมัติจาก
หัวหน้าหน่วยงานของรัฐก่อน 
(2) ตรวจรับพัสดุให้ถูกต้องครบถ้วนตามหลักฐานที่ตกลงกันไว้  สําหรับกรณีที่มีการทดลอง
หรือตรวจสอบในทางเทคนิคหรือทางวิทยาศาสตร์  จะเชิญผู้ชํานาญการหรือผู้ทรงคุณวุฒิเกี่ยวกับพัสดุนั้น
มาให้คําปรึกษา  หรือส่งพัสดุนั้นไปทดลองหรือตรวจสอบ  ณ  สถานที่ของผู้ชํานาญการหรือผู้ทรงคุณวุฒินั้น ๆ  
ก็ได้ 
ในกรณีจําเป็นที่ไม่สามารถตรวจนับเป็นจํานวนหน่วยทั้งหมดได้  ให้ตรวจรับตามหลักวิชาการสถิติ 
(3) ให้ตรวจรับพัสดุในวันที่ผู้ขายหรือผู้รับจ้างนําพัสดุมาส่งและให้ดําเนินการให้เสร็จสิ้น
โดยเร็วที่สุด 
(4) เมื่อตรวจถูกต้องครบถ้วนแล้ว  ให้รับพัสดุไว้และถือว่าผู้ขายหรือผู้รับจ้างได้ส่งมอบพัสดุ
ถูกต้องครบถ้วนตั้งแต่วันที่ผู้ขายหรือผู้รับจ้างนําพัสดุนั้นมาส่ง  แล้วมอบแก่เจ้าหน้าที่พร้อมกับทําใบตรวจรับ  
โดยลงชื่อไว้เป็นหลักฐานอย่างน้อย  2  ฉบับ  มอบแก่ผู้ขายหรือผู้รับจ้าง  1  ฉบับ  และเจ้าหน้าที่  1  ฉบับ  
เพื่อดําเนินการเบิกจ่ายเงินตามระเบียบของหน่วยงานของรัฐและรายงานให้หัวหน้าหน่วยงานของรัฐทราบในกรณีที่เห็นว่าพัสดุที่ส่งมอบ  มีรายละเอียดไม่เป็นไปตามข้อกําหนดในสัญญาหรือข้อตกลง  
ให้รายงานหัวหน้าหน่วยงานของรัฐผ่านหัวหน้าเจ้าหน้าที่  เพื่อทราบและสั่งการ   
(5) ในกรณีที่ผู้ขายหรือผู้รับจ้างส่งมอบพัสดุถูกต้องแต่ไม่ครบจํานวน  หรือส่งมอบครบจํานวน
แต่ไม่ถูกต้องทั้งหมด  ถ้าสัญญาหรือข้อตกลงมิได้กําหนดไว้เป็นอย่างอื่น  ให้ตรวจรับไว้เฉพาะจํานวน 
ที่ถูกต้อง  โดยถือปฏิบัติตาม  (4)  และให้รีบรายงานหัวหน้าหน่วยงานของรัฐผ่านหัวหน้าเจ้าหน้าที่ 
เพื่อแจ้งให้ผู้ขายหรือผู้รับจ้างทราบภายใน  3  วันทําการ  นับถัดจากวันตรวจพบ  แต่ทั้งนี้  ไม่ตัดสิทธิ์
หน่วยงานของรัฐที่จะปรับผู้ขายหรือผู้รับจ้างในจํานวนที่ส่งมอบไม่ครบถ้วนหรือไม่ถูกต้องนั้น 
(6) การตรวจรับพัสดุที่ประกอบกันเป็นชุดหรือหน่วย  ถ้าขาดส่วนประกอบอย่างใดอย่างหนึ่ง
ไปแล้วจะไม่สามารถใช้การได้โดยสมบูรณ์  ให้ถือว่าผู้ขายหรือผู้รับจ้างยังมิได้ส่งมอบพัสดุนั้น  และโดยปกติ 
ให้รีบรายงานหัวหน้าหน่วยงานของรัฐเพื่อแจ้งให้ผู้ขายหรือผู้รับจ้างทราบภายใน  3  วันทําการ   
นับถัดจากวันที่ตรวจพบ 
(7) ถ้ากรรมการตรวจรับพัสดุบางคนไม่ยอมรับพัสดุโดยทําความเห็นแย้งไว้ให้เสนอหัวหน้า
หน่วยงานของรัฐเพื่อพิจารณาสั่งการ  ถ้าหัวหน้าหน่วยงานของรัฐสั่งการให้รับพัสดุนั้นไว้  จึงดําเนินการ
ตาม  (4)  หรือ  (5)  แล้วแต่กรณี 
ข้อ 176 คณะกรรมการตรวจรับพัสดุในงานจ้างก่อสร้าง  มีหน้าที่ดังนี้ 
(1) ตรวจสอบคุณวุฒิของผู้ควบคุมงานก่อสร้างของผู้รับจ้างให้เป็นไปตามกฎหมาย 
ว่าด้วยการควบคุมอาคาร 
(2) ตรวจสอบรายงานการปฏิบัติงานของผู้รับจ้าง  และเหตุการณ์แวดล้อมที่ผู้ควบคุมงาน 
ของหน่วยงานของรัฐรายงาน  โดยตรวจสอบกับแบบรูปรายการละเอียดและข้อกําหนดในสัญญา 
หรือข้อตกลงทุกสัปดาห์  รวมทั้งรับทราบหรือพิจารณาการสั่งหยุดงาน  หรือพักงานของผู้ควบคุมงาน  
แล้วรายงานหัวหน้าหน่วยงานของรัฐเพื่อพิจารณาสั่งการต่อไป 
(3) ให้คณะกรรมการตรวจรับพัสดุหรือกรรมการที่ได้รับมอบหมายจากคณะกรรมการตรวจรับพัสดุ
ออกตรวจงานจ้าง  ณ  สถานที่ที่กําหนดไว้ในสัญญาหรือที่ตกลงให้ทํางานจ้างนั้น ๆ  ตามเวลาที่เหมาะสม
และเห็นสมควร  และจัดทําบันทึกผลการออกตรวจงานจ้างนั้นไว้เพื่อเป็นหลักฐานด้วย 
(4) นอกจากการดําเนินการตาม  (1)  และ  (2)  ในกรณีมีข้อสงสัยหรือมีกรณีที่เห็นว่า   
แบบรูปรายการละเอียดและข้อกําหนดในสัญญาหรือมีข้อตกลงมีข้อความคลาดเคลื่อนเล็กน้อย   
หรือไม่เป็นไปตามหลักวิชาการช่างให้มีอํานาจสั่งเปลี่ยนแปลงแก้ไขเพิ่มเติม  หรือตัดทอนงานจ้างได้ตามที่
เห็นสมควร  และตามหลักวิชาการช่าง  เพื่อให้เป็นไปตามแบบรูปรายการละเอียด 
(5) โดยปกติให้ตรวจผลงานที่ผู้รับจ้างส่งมอบภายใน  3  วันทําการ  นับแต่วันที่ประธานกรรมการ
ได้รับทราบการส่งมอบงาน  และให้ทําการตรวจรับให้เสร็จสิ้นไปโดยเร็วที่สุด(6) เมื่อตรวจเห็นว่าเป็นการถูกต้องครบถ้วนเป็นไปตามแบบรูปรายการละเอียดและข้อกําหนด 
ในสัญญาหรือข้อตกลงแล้ว  ให้ถือว่าผู้รับจ้างส่งมอบงานครบถ้วนตั้งแต่วันที่ผู้รับจ้างส่งงานจ้างนั้น   
และให้ทําใบรับรองผลการปฏิบัติงานทั้งหมดหรือเฉพาะงวด  แล้วแต่กรณี  โดยลงชื่อไว้เป็นหลักฐาน
อย่างน้อย  2  ฉบับ  มอบให้แก่ผู้รับจ้าง  1  ฉบับ  และเจ้าหน้าที่  1  ฉบับ  เพื่อทําการเบิกจ่ายเงิน 
ตามระเบียบว่าด้วยการเบิกจ่ายเงินของหน่วยงานของรัฐ  และรายงานให้หัวหน้าหน่วยงานของรัฐทราบ 
ในกรณีที่คณะกรรมการตรวจรับพัสดุเห็นว่าผลงานที่ส่งมอบทั้งหมดหรืองวดใดก็ตามไม่เป็น 
ไปตามแบบรูปรายการละเอียดและข้อกําหนดในสัญญาหรือข้อตกลง  ให้รายงานหัวหน้าหน่วยงานของรัฐ
ผ่านหัวหน้าเจ้าหน้าที่เพื่อทราบหรือสั่งการ  แล้วแต่กรณี   
(7) ในกรณีที่กรรมการตรวจรับพัสดุบางคนไม่ยอมรับงานโดยทําความเห็นแย้งไว้  ให้เสนอ
หัวหน้าหน่วยงานของรัฐเพื่อพิจารณาสั่งการ  ถ้าหัวหน้าหน่วยงานของรัฐสั่งการให้ตรวจรับงานจ้างนั้นไว้
จึงดําเนินการตาม  (6) 
ข้อ 177 ในการจ้างก่อสร้างแต่ละครั้งที่มีขั้นตอนการดําเนินการเป็นระยะ ๆ  อันจําเป็นต้องมี
การควบคุมงานอย่างใกล้ชิด  หรือมีเงื่อนไขการจ่ายเงินเป็นงวดตามความก้าวหน้าของงาน  ให้หัวหน้า
หน่วยงานของรัฐแต่งตั้งผู้ควบคุมงานที่มีความรู้ความชํานาญทางด้านช่างตามลักษณะของงานก่อสร้าง
จากข้าราชการ  ลูกจ้างประจํา  พนักงานราชการ  พนักงานมหาวิทยาลัย  พนักงานของรัฐ  หรือพนักงาน 
ของหน่วยงานของรัฐที่เรียกชื่ออย่างอื่นของหน่วยงานของรัฐนั้น  หรือข้าราชการ  ลูกจ้างประจํา  
พนักงานราชการ  พนักงานมหาวิทยาลัย  พนักงานของรัฐ  หรือพนักงานของหน่วยงานของรัฐที่เรียกชื่ออย่างอื่น
ของหน่วยงานของรัฐอื่น  ตามที่ได้รับความยินยอมจากหัวหน้าหน่วยงานของรัฐที่ผู้นั้นสังกัดแล้ว   
ในกรณีที่ลักษณะของงานก่อสร้างมีความจําเป็นต้องใช้ความรู้ความชํานาญหลายด้าน  จะแต่งตั้ง 
ผู้ควบคุมงานเฉพาะด้านหรือเป็นกลุ่มบุคคลก็ได้   
ผู้ควบคุมงานควรมีคุณวุฒิตามที่ผู้ออกแบบเสนอแนะ  และโดยปกติจะต้องมีคุณวุฒิไม่ต่ํากว่า
ระดับประกาศนียบัตรวิชาชีพ   
ในกรณีจําเป็นจะต้องจ้างผู้ให้บริการควบคุมงานก่อสร้างเป็นผู้ควบคุมงาน  ให้ดําเนินการจ้าง
โดยถือปฏิบัติตามหมวด  4 
ข้อ 178 ผู้ควบคุมงาน  มีหน้าที่ดังนี้   
(1) ตรวจและควบคุมงาน  ณ  สถานที่ที่กําหนดไว้ในสัญญา  หรือที่ตกลงให้ทํางานจ้างนั้น ๆ  
ทุกวันให้เป็นไปตามแบบรูปรายการละเอียด  และข้อกําหนดในสัญญาทุกประการโดยสั่งเปลี่ยนแปลง
แก้ไขเพิ่มเติม  หรือตัดทอนงานจ้างได้ตามที่เห็นสมควร  และตามหลักวิชาช่างเพื่อให้เป็นไปตามแบบ 
รูปรายการละเอียด  และข้อกําหนดในสัญญา  ถ้าผู้รับจ้างขัดขืนไม่ปฏิบัติตามก็สั่งให้หยุดงานนั้นเฉพาะ
ส่วนหนึ่งส่วนใดหรือทั้งหมดแล้วแต่กรณีไว้ก่อน  จนกว่าผู้รับจ้างจะปฏิบัติให้ถูกต้องตามคําสั่งและให้
รายงานคณะกรรมการตรวจรับพัสดุหรือผู้ที่ได้รับมอบหมายให้ทําหน้าที่รับผิดชอบการบริหารสัญญา 
หรือข้อตกลง  และการตรวจรับพัสดุที่เป็นงานจ้างก่อสร้างทันที(2) ในกรณีที่ปรากฏว่าแบบรูปรายการละเอียด  หรือข้อกําหนดในสัญญามีข้อความขัดกัน  
หรือเป็นที่คาดหมายได้ว่าถึงแม้ว่างานนั้นจะได้เป็นไปตามแบบรูปรายการละเอียด  และข้อกําหนดในสัญญา  
แต่เมื่อสําเร็จแล้วจะไม่มั่นคงแข็งแรง  หรือไม่เป็นไปตามหลักวิชาช่างที่ดี  หรือไม่ปลอดภัยให้สั่งพักงาน
นั้นไว้ก่อน  แล้วรายงานคณะกรรมการตรวจรับพัสดุหรือผู้ที่ได้รับมอบหมายให้ทําหน้าที่รับผิดชอบ 
การบริหารสัญญาหรือข้อตกลงและการตรวจรับพัสดุที่เป็นงานจ้างก่อสร้างโดยเร็ว   
(3) จดบันทึกสภาพการปฏิบัติงานของผู้รับจ้างและเหตุการณ์แวดล้อมเป็นรายวัน  พร้อมทั้ง
ผลการปฏิบัติงาน  หรือการหยุดงานและสาเหตุที่มีการหยุดงานอย่างน้อย  2  ฉบับ  เพื่อรายงาน 
ให้คณะกรรมการตรวจรับพัสดุหรือผู้ที่ได้รับมอบหมายให้ทําหน้าที่รับผิดชอบการบริหารสัญญา 
หรือข้อตกลงและการตรวจรับพัสดุที่เป็นงานจ้างก่อสร้างทราบทุกสัปดาห์  และเก็บรักษาไว้เพื่อมอบ
ให้แก่เจ้าหน้าที่เมื่อเสร็จงานแต่ละงวด  โดยถือว่าเป็นเอกสารสําคัญของทางราชการเพื่อประกอบการตรวจสอบ
ของผู้มีหน้าที่   
การบันทึกการปฏิบัติงานของผู้รับจ้างให้ระบุรายละเอียดขั้นตอนการปฏิบัติงานและวัสดุที่ใช้ด้วย   
(4) ในวันกําหนดเริ่มงานของผู้รับจ้างตามสัญญาและในวันถึงกําหนดส่งมอบงานแต่ละงวด  
ให้รายงานผลการปฏิบัติงานของผู้รับจ้างว่าเป็นไปตามสัญญาหรือไม่  ให้คณะกรรมการตรวจรับพัสดุ 
หรือผู้ที่ได้รับมอบหมายให้ทําหน้าที่รับผิดชอบการบริหารสัญญาหรือข้อตกลงและการตรวจรับพัสดุ   
ที่เป็นงานจ้างก่อสร้างทราบภายใน  3  วันทําการ  นับแต่วันถึงกําหนดนั้น ๆ   
ข้อ 179 คณะกรรมการตรวจรับพัสดุในงานจ้างที่ปรึกษา  มีหน้าที่ดังนี้ 
(1) กํากับและติดตามงานจ้างที่ปรึกษาให้เป็นไปตามเงื่อนไขที่กําหนดไว้ในสัญญาหรือข้อตกลง 
(2) ตรวจรับงานจ้างที่ปรึกษา  ณ  ที่ทําการของผู้ว่าจ้าง  หรือสถานที่ซึ่งกําหนดไว้ในสัญญา
หรือข้อตกลง 
(3) โดยปกติให้ตรวจรับงานจ้างที่ปรึกษาในวันที่ที่ปรึกษานําผลงานมาส่ง  และให้ดําเนินการ
ให้เสร็จสิ้นไปโดยเร็วที่สุด 
(4) เมื่อตรวจถูกต้องและครบถ้วนตามที่กําหนดไว้ในสัญญาหรือข้อตกลงแล้ว  ให้รับงานจ้าง 
ที่ปรึกษาไว้และถือว่าที่ปรึกษาได้ส่งมอบงานถูกต้องครบถ้วนตั้งแต่วันที่ที่ปรึกษานําผลงานมาส่ง   
แล้วมอบแก่เจ้าหน้าที่พร้อมกับทําใบตรวจรับ  โดยลงชื่อไว้เป็นหลักฐานอย่างน้อย  2  ฉบับ  มอบแก่ที่ปรึกษา  
1  ฉบับ  และเจ้าหน้าที่  1  ฉบับ  เพื่อทําการเบิกจ่ายเงินตามระเบียบว่าด้วยการเบิกจ่ายเงิน 
ของหน่วยงานของรัฐ  และรายงานให้หัวหน้าหน่วยงานของรัฐทราบ   
 
ในกรณีที่เห็นว่าผลงานที่ส่งมอบทั้งหมดหรืองวดใดก็ตามไม่เป็นไปตามข้อกําหนดในสัญญา
หรือข้อตกลง  มีอํานาจสั่งให้แก้ไขเปลี่ยนแปลงเพิ่มเติม  หรือตัดทอนซึ่งงานตามสัญญา  แล้วให้รายงาน
หัวหน้าหน่วยงานของรัฐผ่านหัวหน้าเจ้าหน้าที่เพื่อทราบ  หรือสั่งการ  แล้วแต่กรณี(5) ในกรณีกรรมการตรวจรับพัสดุบางคนไม่ยอมรับงาน  ให้กรรมการดังกล่าวทําความเห็นแย้งไว้  
แล้วให้เสนอหัวหน้าหน่วยงานของรัฐเพื่อพิจารณาสั่งการ  ถ้าหัวหน้าหน่วยงานของรัฐสั่งการให้รับผลงานนั้นไว้  
จึงดําเนินการตาม  (4) 
ข้อ 180 คณะกรรมการตรวจรับพัสดุในงานจ้างออกแบบหรือควบคุมงานก่อสร้างมีหน้าที่  
ดังนี้ 
(1) ตรวจให้ถูกต้องตามที่ระบุไว้ในสัญญาหรือข้อตกลง   
(2) ตรวจรับงาน  ณ  ที่ทําการของผู้ว่าจ้าง  หรือสถานที่ซึ่งกําหนดไว้ในสัญญาหรือข้อตกลง 
(3) โดยปกติให้ตรวจรับงานในวันที่ผู้ให้บริการนําผลงานมาส่ง  และให้ดําเนินการให้เสร็จสิ้น 
ไปโดยเร็วที่สุด 
(4) ในกรณีที่ผลงานบกพร่องหรือไม่เป็นไปตามความประสงค์ของหน่วยงานของรัฐอันเนื่องมาจาก
ไม่ได้ดําเนินการให้ถูกต้องตามหลักวิชาการทางสถาปัตยกรรม  และหรือวิศวกรรม  ต้องรีบแจ้งให้ผู้ให้บริการ
ดําเนินการแก้ไขให้เป็นที่เรียบร้อยโดยเร็ว 
(5) เมื่อตรวจถูกต้องและครบถ้วนตามที่กําหนดไว้ในสัญญาหรือข้อตกลงแล้ว  ให้รับงานไว้
และถือว่าผู้ให้บริการได้ส่งมอบงานถูกต้องครบถ้วนตั้งแต่วันที่ผู้ให้บริการนําผลงานมาส่ง  แล้วมอบแก่
เจ้าหน้าที่พร้อมกับทําใบตรวจรับ  โดยลงชื่อไว้เป็นหลักฐานอย่างน้อย  2  ฉบับ  มอบแก่ผู้ให้บริการ  1  ฉบับ  
และเจ้าหน้าที่  1  ฉบับ  เพื่อทําการเบิกจ่ายเงินตามระเบียบว่าด้วยการเบิกจ่ายเงินของหน่วยงานของรัฐ  
และรายงานให้หัวหน้าหน่วยงานของรัฐทราบ 
 
ในกรณีที่เห็นว่าผลงานที่ส่งมอบทั้งหมดหรืองวดใดก็ตามไม่เป็นไปตามข้อกําหนดในสัญญา
หรือข้อตกลง  มีอํานาจสั่งให้แก้ไขเปลี่ยนแปลงเพิ่มเติม  หรือตัดทอนซึ่งงานตามสัญญา  หากคู่สัญญา 
ไม่ปฏิบัติตามมีอํานาจที่จะสั่งให้หยุดงานนั้นชั่วคราวได้  หรือให้รายงานหัวหน้าหน่วยงานของรัฐ 
ผ่านหัวหน้าเจ้าหน้าที่เพื่อทราบ  หรือสั่งการ  แล้วแต่กรณี 
(6) ในกรณีกรรมการตรวจรับพัสดุบางคนไม่ยอมรับงาน  ให้กรรมการดังกล่าวทําความเห็นแย้งไว้  
แล้วให้เสนอหัวหน้าหน่วยงานของรัฐเพื่อพิจารณาสั่งการ  ถ้าหัวหน้าหน่วยงานของรัฐสั่งการให้รับผลงานนั้นไว้  
จึงดําเนินการตาม  (5) 
ข้อ 181 กรณีที่สัญญาหรือข้อตกลงได้ครบกําหนดส่งมอบแล้ว  และมีค่าปรับเกิดขึ้น   
ให้หน่วยงานของรัฐแจ้งการเรียกค่าปรับตามสัญญาหรือข้อตกลงจากคู่สัญญาภายใน  7  วันทําการ   
นับถัดจากวันครบกําหนดส่งมอบ  และเมื่อคู่สัญญาได้ส่งมอบพัสดุ  ให้หน่วยงานของรัฐบอกสงวนสิทธิ์
การเรียกค่าปรับในขณะที่รับมอบพัสดุนั้นด้วย 
ข้อ 182 การงดหรือลดค่าปรับให้แก่คู่สัญญา  หรือการขยายเวลาทําการตามสัญญา 
หรือข้อตกลงตามมาตรา  102  ในกรณีที่มีเหตุเกิดจากความผิดหรือความบกพร่องของหน่วยงานของรัฐ   
หรือเหตุสุดวิสัย  หรือเกิดจากพฤติการณ์อันหนึ่งอันใดที่คู่สัญญาไม่ต้องรับผิดตามกฎหมาย   
หรือเหตุอื่นตามที่กําหนดในกฎกระทรวง  ทําให้คู่สัญญาไม่สามารถส่งมอบสิ่งของหรืองานตามเงื่อนไขและกําหนดเวลาแห่งสัญญาได้  ให้หน่วยงานของรัฐระบุไว้ในสัญญาหรือข้อตกลงกําหนดให้คู่สัญญา 
ต้องแจ้งเหตุดังกล่าวให้หน่วยงานของรัฐทราบภายใน  15  วัน  นับถัดจากวันที่เหตุนั้นได้สิ้นสุดลง   
หรือตามที่กําหนดในกฎกระทรวง  หากมิได้แจ้งภายในเวลาที่กําหนด  คู่สัญญาจะยกมากล่าวอ้างเพื่อของด
หรือลดค่าปรับ  หรือขอขยายเวลาในภายหลังมิได้  เว้นแต่กรณีเหตุเกิดจากความผิดหรือความบกพร่อง
ของหน่วยงานของรัฐซึ่งมีหลักฐานชัดแจ้ง  หรือหน่วยงานของรัฐทราบดีอยู่แล้วตั้งแต่ต้น   
ข้อ 183 นอกจากการบอกเลิกสัญญาหรือข้อตกลงตามมาตรา  103  หากปรากฏว่าคู่สัญญา
ไม่สามารถปฏิบัติตามสัญญาหรือข้อตกลงได้  และจะต้องมีการปรับตามสัญญาหรือข้อตกลงนั้น 
หากจํานวนเงินค่าปรับจะเกินร้อยละสิบของวงเงินค่าพัสดุหรือค่าจ้าง  ให้หน่วยงานของรัฐพิจารณา
ดําเนินการบอกเลิกสัญญาหรือข้อตกลง  เว้นแต่คู่สัญญาจะได้ยินยอมเสียค่าปรับให้แก่หน่วยงานของรัฐ
โดยไม่มีเงื่อนไขใด ๆ  ทั้งสิ้น  ให้หัวหน้าหน่วยงานของรัฐพิจารณาผ่อนปรนการบอกเลิกสัญญาได้เท่าที่จําเป็น   
ข้อ 184 ภายหลังจากสิ้นสุดสัญญา  ระหว่างที่อยู่ในระหว่างระยะเวลารับประกันความชํารุด
บกพร่อง  ให้หัวหน้าหน่วยงานผู้ครอบครองพัสดุ  หรือผู้ที่ได้รับมอบหมายมีหน้าที่รับผิดชอบดูแล
บํารุงรักษาและตรวจสอบความชํารุดบกพร่องของพัสดุ  เว้นแต่กรณีที่ไม่มีผู้ครอบครองพัสดุหรือมี 
หลายหน่วยงานครอบครอง  ให้หัวหน้าเจ้าหน้าที่มีหน้าที่รับผิดชอบดูแลบํารุงรักษาและตรวจสอบ 
ความชํารุดบกพร่องของพัสดุนั้น 
ข้อ 185 ในกรณีที่ปรากฏความชํารุดบกพร่องของพัสดุภายในระยะเวลาของการประกัน 
ความชํารุดบกพร่องตามสัญญา  ให้ผู้มีหน้าที่รับผิดชอบตามข้อ  184  รีบรายงานหัวหน้าหน่วยงานของรัฐ
เพื่อแจ้งให้ผู้ขายหรือผู้รับจ้างดําเนินการแก้ไขหรือซ่อมแซมทันที  พร้อมทั้งแจ้งให้ผู้ค้ําประกัน  (ถ้ามี)  
ทราบด้วย 
ข้อ 186 เมื่อได้ดําเนินการตามข้อ  185  แล้ว  กรณีที่สัญญาจะครบกําหนดรับประกัน 
ความชํารุดบกพร่อง  ให้หน่วยงานของรัฐพิจารณาถึงความชํารุดบกพร่องของพัสดุ  เพื่อป้องกันความเสียหาย  
จากนั้นให้คืนหลักประกันสัญญาต่อไป 
ค่าเสียหาย 
ข้อ 187 กรณีที่หน่วยงานของรัฐมิได้เป็นฝ่ายบอกเลิกสัญญาหรือข้อตกลง  หรือการบอกเลิกสัญญา
หรือข้อตกลงนั้นเป็นกรณีที่หน่วยงานของรัฐมิได้เรียกค่าปรับแล้วแต่กรณี  หากคู่สัญญาเห็นว่า  
หน่วยงานของรัฐต้องรับผิดชดใช้ค่าเสียหาย  คู่สัญญาจะยื่นคําขอต่อหน่วยงานของรัฐให้พิจารณาชดใช้
ค่าเสียหายก็ได้  ตามความในมาตรา  103  วรรคสาม  โดยมีหลักเกณฑ์ดังนี้   
(1) ให้คู่สัญญายื่นคําขอมายังหน่วยงานของรัฐคู่สัญญาภายใน  15  วัน  นับถัดจากวันที่ได้มี
การบอกเลิกสัญญา 
(2) คําขอต้องทําเป็นหนังสือลงลายมือชื่อผู้ร้อง  และระบุข้อเท็จจริงและเหตุผลอันเป็นเหตุ
แห่งการเรียกร้องให้ชัดเจน  พร้อมแนบเอกสารหลักฐานที่เกี่ยวข้องไปด้วย(3) หน่วยงานของรัฐต้องออกใบรับคําขอให้ไว้เป็นหลักฐานและพิจารณาคําขอนั้นให้แล้วเสร็จ
ภายใน  60  วัน  นับถัดจากวันที่ได้รับคําขอ  หากไม่อาจพิจารณาได้ทันในกําหนดนั้น  ให้ขอขยาย
ระยะเวลาออกไปต่อหัวหน้าหน่วยงานของรัฐได้ไม่เกิน  15  วันนับถัดจากวันครบกําหนดเวลาดังกล่าว   
(4) ให้หน่วยงานของรัฐแต่งตั้งคณะกรรมการพิจารณาความเสียหาย  และให้ทําหน้าที่ตามข้อ  189   
(5) ให้หน่วยงานของรัฐแจ้งผลการพิจารณาเป็นหนังสือไปยังคู่สัญญาเมื่อพิจารณาคําร้อง 
แล้วเสร็จภายใน  7  วันทําการ  นับถัดจากวันที่หัวหน้าหน่วยงานของรัฐเห็นชอบด้วยกับผลการพิจารณา 
เมื่อหน่วยงานของรัฐมีหนังสือแจ้งผลการพิจารณาเป็นเช่นใดแล้ว  หากคู่สัญญายังไม่พอใจ 
ในผลการพิจารณาก็ให้มีสิทธิฟ้องคดีต่อศาลเพื่อเรียกให้ชดใช้ค่าเสียหายตามสัญญาต่อไป   
ข้อ 188 ให้หน่วยงานของรัฐแต่งตั้งคณะกรรมการคณะหนึ่งเรียกว่า  “คณะกรรมการ
พิจารณาความเสียหาย”  ประกอบด้วยประธานกรรมการ  1  คน  และกรรมการอย่างน้อย  2  คน  
โดยให้แต่งตั้งจากข้าราชการ  ลูกจ้างประจํา  พนักงานราชการ  พนักงานมหาวิทยาลัย  พนักงานของรัฐ  
หรือพนักงานของหน่วยงานของรัฐที่เรียกชื่ออย่างอื่น  ภายในของหน่วยงานของรัฐนั้น  ในกรณีจําเป็น 
หรือเพื่อประโยชน์ในการพิจารณาวินิจฉัยจะแต่งตั้งบุคคลอื่นอีกไม่เกิน  2  คนร่วมเป็นกรรมการด้วยก็ได้   
ข้อ 189 คณะกรรมการพิจารณาความเสียหาย  มีหน้าที่ดังนี้ 
(1) ตรวจสอบรายละเอียดข้อเท็จจริงตามคําร้องของคู่สัญญา 
(2) ในกรณีจําเป็นจะเชิญคู่สัญญา  หรือบุคคลที่เกี่ยวข้องในเรื่องนั้น  มาสอบถามหรือให้ข้อเท็จจริง
ในส่วนที่เกี่ยวข้องได้ 
(3) พิจารณาค่าเสียหายและกําหนดวงเงินค่าเสียหายที่เกิดขึ้น  (ถ้ามี) 
(4) จัดทํารายงานผลการพิจารณา  ตาม  (1)  ถึง  (3)  พร้อมความเห็นเสนอหัวหน้า
หน่วยงานของรัฐ 
การพิจารณาค่าเสียหายตามวรรคหนึ่งให้คณะกรรมการพิจารณาตามหลักเกณฑ์ที่คณะกรรมการ
วินิจฉัยกําหนด  และในกรณีที่คณะกรรมการมีความเห็นว่า  หน่วยงานของรัฐต้องชดใช้ค่าเสียหาย   
และมีวงเงินค่าเสียหายครั้งละเกิน  50,000  บาท  ให้หน่วยงานของรัฐจัดทํารายงานความเห็นเสนอ
กระทรวงการคลังเพื่อพิจารณาให้ความเห็นชอบ  ทั้งนี้  หลักเกณฑ์  วิธีการรายงาน  ให้เป็นไปตามที่
กระทรวงการคลังกําหนด   
 
 
ข้อ 190 เพื่อประโยชน์ในการพิจารณาคัดเลือกผู้ยื่นข้อเสนอที่จะเข้ามาเป็นคู่สัญญา 
กับหน่วยงานของรัฐให้เป็นไปอย่างมีประสิทธิภาพ  ให้มีการประเมินผลการปฏิบัติงานของผู้ประกอบการ
ตามที่กําหนดในหมวดนี้การประเมินผลการปฏิบัติงานของผู้ประกอบการตามวรรคหนึ่ง  ให้พิจารณาถึงความสามารถ 
ในการปฏิบัติงานให้แล้วเสร็จตามสัญญาของคู่สัญญาที่ทําไว้กับหน่วยงานของรัฐเป็นสําคัญ  โดยให้
ตรวจสอบจากผลการปฏิบัติงานของคู่สัญญาที่ผ่านมาตั้งแต่วันที่ระเบียบนี้มีผลใช้บังคับ  ทั้งนี้  หน่วยงาน
ของรัฐจะต้องกําหนดไว้ในประกาศและเอกสารเชิญชวนเพื่อให้ผู้ประกอบการที่จะเข้ายื่นข้อเสนอ 
กับหน่วยงานของรัฐทราบเงื่อนไขการประเมินผลการปฏิบัติงานดังกล่าวด้วย 
การประเมินผลการปฏิบัติงานของผู้ประกอบการให้ดําเนินการผ่านทางระบบจัดซื้อจัดจ้าง
ภาครัฐด้วยอิเล็กทรอนิกส์ตามวิธีการที่กรมบัญชีกลางกําหนด   
ในกรณีที่เห็นสมควร  รัฐมนตรีอาจออกระเบียบเพื่อกําหนดหลักเกณฑ์การประเมินผล 
การปฏิบัติงานของที่ปรึกษาไว้เป็นการเฉพาะก็ได้ 
ข้อ 191 การประเมินผลการปฏิบัติงานของผู้ประกอบการตามข้อ  190  นอกเหนือจาก
ความสามารถในการปฏิบัติงานให้แล้วเสร็จตามสัญญา  อาจกําหนดให้มีการประเมินผลการปฏิบัติงาน 
ในด้านอื่น ๆ  ด้วยก็ได้  ตามวิธีการที่กรมบัญชีกลางกําหนด  โดยให้คํานึงถึงคุณภาพและคุณสมบัติที่เป็น
ประโยชน์ต่อหน่วยงานของรัฐ  ทั้งนี้  เพื่อให้การพิจารณาคัดเลือกข้อเสนอของผู้ยื่นข้อเสนอที่จะเข้ามา
เป็นคู่สัญญากับหน่วยงานของรัฐเป็นไปอย่างมีประสิทธิภาพ 
 
 
ข้อ 192 ห้ามหน่วยงานของรัฐก่อนิติสัมพันธ์กับผู้ทิ้งงานที่ปลัดกระทรวงการคลังได้ระบุชื่อ 
ไว้ในบัญชีรายชื่อผู้ทิ้งงานและได้แจ้งเวียนชื่อแล้ว  เว้นแต่จะได้มีการเพิกถอนการเป็นผู้ทิ้งงาน 
การห้ามหน่วยงานของรัฐก่อนิติสัมพันธ์กับผู้ทิ้งงานตามวรรคหนึ่ง  ให้ใช้บังคับกับบุคคลตามข้อ  196  
วรรคสอง  และวรรคสาม  ด้วย 
บุคคลธรรมดาหรือนิติบุคคลใดที่อยู่ในระหว่างการพิจารณาให้เป็นผู้ทิ้งงานตามข้อกําหนด 
ในส่วนนี้  ให้บุคคลดังกล่าวมีสิทธิยื่นข้อเสนอให้แก่หน่วยงานของรัฐได้  แต่ถ้าผลการพิจารณาต่อมา 
ปลัดกระทรวงการคลังได้สั่งให้บุคคลธรรมดาหรือนิติบุคคลนั้นเป็นผู้ทิ้งงาน  ให้หน่วยงานของรัฐ 
ตัดรายชื่อบุคคลดังกล่าวออกจากรายชื่อผู้มีสิทธิได้รับการคัดเลือกหรือยกเลิกการซื้อหรือจ้าง  หรือยกเลิก
การลงนามในสัญญาซื้อหรือจ้างที่ได้กระทําก่อนการสั่งการของปลัดกระทรวงการคลัง  เว้นแต่ในกรณี 
ที่หัวหน้าหน่วยงานของรัฐพิจารณาเห็นว่าจะเป็นประโยชน์แก่หน่วยงานของรัฐอย่างยิ่ง  หัวหน้าหน่วยงาน 
ของรัฐจะไม่ตัดรายชื่อบุคคลดังกล่าวออกจากรายชื่อผู้มีสิทธิได้รับการคัดเลือก  หรือจะไม่ยกเลิก 
การจัดซื้อจัดจ้าง  หรือจะไม่ยกเลิกการลงนามในสัญญาซื้อหรือจ้างที่ได้กระทําก่อนการสั่งการของ 
ปลัดกระทรวงการคลังก็ได้ข้อ 193 ในกรณีที่ปรากฏว่าผู้ยื่นข้อเสนอหรือคู่สัญญาของหน่วยงานของรัฐกระทําการอันมี
ลักษณะเป็นการทิ้งงาน  ตามความในมาตรา  109  ให้หัวหน้าหน่วยงานของรัฐพิจารณาให้ผู้ยื่นข้อเสนอ  
คู่สัญญา  หรือผู้รับจ้างช่วงที่หน่วยงานของรัฐอนุญาตให้รับช่วงงานได้  หรือที่ปรึกษา  หรือผู้ให้บริการ
ออกแบบหรือควบคุมงาน  เป็นผู้ทิ้งงาน  แล้วแต่กรณี  พร้อมความเห็นของตนเสนอไปยังปลัดกระทรวงการคลัง
เพื่อพิจารณาสั่งให้เป็นผู้ทิ้งงานโดยเร็ว 
เมื่อปลัดกระทรวงการคลังได้พิจารณาหลังจากที่ได้ฟังความเห็นของคณะกรรมการวินิจฉัย 
ตามมาตรา  29  (5)  แล้ว  และเห็นว่าบุคคลดังกล่าวสมควรเป็นผู้ทิ้งงาน  ก็ให้ปลัดกระทรวงการคลัง 
สั่งให้บุคคลดังกล่าวเป็นผู้ทิ้งงาน  โดยระบุชื่อผู้ทิ้งงานไว้ในบัญชีรายชื่อผู้ทิ้งงาน  พร้อมทั้งแจ้งเวียนชื่อ 
ผู้ทิ้งงานให้หน่วยงานของรัฐต่าง ๆ  ทราบ  รวมทั้งแจ้งให้ผู้ทิ้งงานรายนั้นทราบทางไปรษณีย์ลงทะเบียนด้วย 
ในกรณีปลัดกระทรวงการคลังเห็นว่าบุคคลดังกล่าวไม่สมควรเป็นผู้ทิ้งงาน  ให้แจ้งผลการพิจารณา 
ไปให้หน่วยงานของรัฐนั้นทราบด้วย 
ข้อ 194 ในกรณีมีเหตุอันควรสงสัยปรากฏในภายหลังว่า  ผู้ยื่นข้อเสนอรายหนึ่งหรือหลายราย 
ไม่ว่าจะเป็นผู้ยื่นข้อเสนอที่ได้รับการคัดเลือกหรือไม่ก็ตาม  กระทําการอันเป็นการขัดขวางการแข่งขัน
อย่างเป็นธรรมหรือกระทําการโดยไม่สุจริต  เช่น  การเสนอเอกสารอันเป็นเท็จ  หรือใช้ชื่อบุคคลธรรมดา
หรือนิติบุคคลอื่นมาเสนอราคาแทน  ให้หน่วยงานของรัฐที่เกี่ยวข้องดําเนินการตรวจสอบข้อเท็จจริง 
ว่าบุคคลดังกล่าวสมควรเป็นผู้ทิ้งงานหรือไม่  โดยมีหนังสือแจ้งเหตุที่หน่วยงานของรัฐสงสัยไปยัง 
ผู้ยื่นข้อเสนอที่ถูกสงสัยทราบ  พร้อมทั้งให้ชี้แจงรายละเอียดข้อเท็จจริงภายในเวลาที่หน่วยงานของรัฐกําหนด  
แต่ต้องไม่น้อยกว่า  15  วัน  นับแต่วันที่ได้รับหนังสือแจ้งจากหน่วยงานของรัฐ 
เมื่อหน่วยงานของรัฐได้รับคําชี้แจงจากผู้ยื่นข้อเสนอที่ถูกสงสัยตามวรรคหนึ่งแล้ว  ให้หัวหน้า
หน่วยงานของรัฐพิจารณาว่าบุคคลดังกล่าวสมควรเป็นผู้ทิ้งงานหรือไม่ 
หากผู้ยื่นข้อเสนอที่ถูกสงสัยไม่ชี้แจงภายในกําหนดเวลาตามวรรคหนึ่ง  ให้ถือว่ามีเหตุอันควร
เชื่อได้ว่ามีการกระทําอันเป็นการขัดขวางการแข่งขันอย่างเป็นธรรม  หรือมีการกระทําโดยไม่สุจริต   
ให้หัวหน้าหน่วยงานของรัฐเสนอความเห็นไปยังปลัดกระทรวงการคลังเพื่อพิจารณาให้ผู้นั้นเป็นผู้ทิ้งงาน 
ข้อ 195 ในกรณีที่ผู้ยื่นข้อเสนอร่วมกระทําการอันเป็นการขัดขวางการแข่งขันราคาอย่างเป็นธรรม  
หรือกระทําการโดยไม่สุจริตรายใด  ซึ่งมิใช่เป็นผู้ริเริ่มให้มีการกระทําดังกล่าว  ได้ให้ความร่วมมือ 
เป็นประโยชน์ต่อการพิจารณาของหน่วยงานของรัฐ  ให้หัวหน้าหน่วยงานของรัฐพิจารณาให้ผู้ยื่นข้อเสนอรายนั้น
ได้รับการยกเว้นที่จะไม่เป็นผู้ทิ้งงานได้  โดยแสดงเหตุผลหรือระบุเหตุผลไว้ในการเสนอความเห็น 
หรือในการสั่งการ  แล้วแต่กรณี 
ข้อ 196 ในกรณีที่นิติบุคคลใดถูกสั่งให้เป็นผู้ทิ้งงานตามข้อ  193  ข้อ  194  หรือข้อ  195  
ถ้าการกระทําดังกล่าวเกิดจากหุ้นส่วนผู้จัดการ  กรรมการผู้จัดการ  ผู้บริหาร  หรือผู้มีอํานาจในการ
ดําเนินงานในกิจการของนิติบุคคลนั้น  ให้ปลัดกระทรวงการคลังสั่งให้บุคคลดังกล่าวเป็นผู้ทิ้งงานด้วยในกรณีที่นิติบุคคลรายใดถูกสั่งให้เป็นผู้ทิ้งงานตามข้อ  193  ข้อ  194  หรือข้อ  195   
ให้คําสั่งดังกล่าวมีผลไปถึงนิติบุคคลอื่นที่ดําเนินธุรกิจประเภทเดียวกัน  ซึ่งมีหุ้นส่วนผู้จัดการ  กรรมการ
ผู้จัดการ  ผู้บริหาร  หรือผู้มีอํานาจในการดําเนินงานในกิจการของนิติบุคคลนั้นเป็นบุคคลเดียวกันกับ
หุ้นส่วนผู้จัดการ  กรรมการผู้จัดการ  ผู้บริหาร  หรือผู้มีอํานาจในการดําเนินงานในกิจการของนิติบุคคล 
ที่ถูกพิจารณาให้เป็นผู้ทิ้งงานด้วย 
ในกรณีที่บุคคลธรรมดารายใดถูกสั่งให้เป็นผู้ทิ้งงานตามข้อ  193  ข้อ  194  หรือข้อ  195  
ให้คําสั่งดังกล่าวมีผลไปถึงนิติบุคคลอื่นที่เข้ายื่นข้อเสนอ  ซึ่งมีบุคคลดังกล่าวเป็นหุ้นส่วนผู้จัดการ  
กรรมการผู้จัดการ  ผู้บริหาร  หรือผู้มีอํานาจในการดําเนินงานในกิจการของนิติบุคคลนั้นด้วย 
ข้อ 197 เพื่อประโยชน์ในการดําเนินการให้เป็นไปตามระเบียบนี้  เมื่อปรากฏข้อเท็จจริง 
อันควรสงสัยว่า  มีการกระทําตามข้อ  193  ข้อ  194  หรือข้อ  195  และหน่วยงานของรัฐนั้น 
ยังไม่ได้รายงานไปยังปลัดกระทรวงการคลัง  ปลัดกระทรวงการคลังอาจเรียกให้ผู้ยื่นข้อเสนอ   
หรือคู่สัญญา  ที่มีข้อเท็จจริงอันควรสงสัยว่ามีการกระทําอันเป็นการขัดขวางการแข่งขันอย่างเป็นธรรม  
หรือกระทําการโดยไม่สุจริตมาชี้แจงข้อเท็จจริงต่อปลัดกระทรวงการคลัง  ทั้งนี้  โดยมีหนังสือแจ้งเหตุ 
ที่ปลัดกระทรวงการคลังสงสัยไปยังบุคคลดังกล่าว  พร้อมทั้งแจ้งให้บุคคลนั้นชี้แจงรายละเอียดข้อเท็จจริง
ภายในเวลาที่ปลัดกระทรวงการคลังกําหนด  แต่ต้องไม่น้อยกว่า  15  วัน  นับแต่วันที่ได้รับหนังสือแจ้ง
จากปลัดกระทรวงการคลัง 
เมื่อปลัดกระทรวงการคลังได้รับคําชี้แจงจากผู้ได้รับการคัดเลือกผู้ยื่นข้อเสนอ  หรือคู่สัญญา 
ที่ถูกสงสัยตามวรรคหนึ่งแล้ว  ให้ปลัดกระทรวงการคลังพิจารณาคําชี้แจงดังกล่าว  หากคําชี้แจง 
ไม่มีเหตุผลรับฟังได้  ให้ปลัดกระทรวงการคลังพิจารณาให้บุคคลดังกล่าวเป็นผู้ทิ้งงาน  พร้อมทั้ง 
แจ้งผลการพิจารณาไปให้หน่วยงานของรัฐทราบด้วย 
หากผู้ยื่นข้อเสนอ  หรือคู่สัญญา  ที่ถูกสงสัยตามวรรคหนึ่ง  ไม่ชี้แจงภายในกําหนดเวลา 
ที่ปลัดกระทรวงการคลังจะได้กําหนดไว้  ให้ถือว่ามีเหตุอันควรเชื่อได้ว่ามีการกระทําอันเป็นการขัดขวาง
การแข่งขันอย่างเป็นธรรม  หรือมีการกระทําโดยไม่สุจริต  ให้ปลัดกระทรวงการคลังพิจารณา 
ให้บุคคลดังกล่าวเป็นผู้ทิ้งงาน  พร้อมทั้งแจ้งผลการพิจารณาไปให้หน่วยงานของรัฐทราบด้วย 
ส่วนที่  2 
การเพิกถอนการเป็นผู้ทิ้งงาน 
 
 
ข้อ 198 ผู้ที่ถูกสั่งให้เป็นผู้ทิ้งงานสามารถยื่นคําร้องขอเพิกถอนการเป็นผู้ทิ้งงานได้   
โดยต้องแสดงหลักฐานประกอบการพิจารณามาด้วย  โดยมีหลักเกณฑ์  ดังนี้(1) ถูกขึ้นบัญชีเป็นผู้ทิ้งงานมาแล้วไม่น้อยกว่า  2  ปี  โดยจะต้องไม่ได้ถูกสั่งให้เป็นผู้ทิ้งงาน  
เนื่องจากมีการกระทําการอันมีลักษณะเป็นการขัดขวางการแข่งขันราคาอย่างเป็นธรรม  หรือกระทําการ
โดยไม่สุจริต  ทั้งนี้  ผู้ขอเพิกถอนที่จะได้รับการเพิกถอนในข้อนี้  ต้องไม่เคยมีผลการประเมินตามหมวด  7  
เป็นผู้ไม่ผ่านเกณฑ์ที่กําหนดและถูกระงับไม่ให้เข้ายื่นข้อเสนอหรือทําสัญญากับหน่วยงานของรัฐ 
(2) ถูกขึ้นบัญชีเป็นผู้ทิ้งงานมาแล้วตั้งแต่  5  ปีขึ้นไป  และจะต้องไม่ได้ถูกสั่งหรือแจ้งเวียน 
ให้เป็นผู้ทิ้งงาน  เนื่องจากมีการกระทําการอันมีลักษณะเป็นการขัดขวางการแข่งขันราคาอย่างเป็นธรรม  
หรือกระทําการโดยไม่สุจริต 
ข้อ 199 คณะกรรมการวินิจฉัยอาจเสนอความเห็นต่อปลัดกระทรวงการคลัง  เพื่อให้มี 
การเพิกถอนการเป็นผู้ทิ้งงาน  สําหรับผู้ทิ้งงานที่ถูกแจ้งเวียนชื่อมาแล้วไม่น้อยกว่า  10  ปี  ออกจากบัญชีรายชื่อ 
ผู้ทิ้งงานก็ได้ 
ข้อ 200 ผู้ทิ้งงานรายใดที่ถูกเพิกถอนชื่อจากการเป็นผู้ทิ้งงานไปแล้ว  หากผู้ทิ้งงานรายนั้น 
ถูกสั่งให้เป็นผู้ทิ้งงานซ้ําอีก  ภายในระยะเวลา  3  ปี  นับถัดจากวันที่ได้รับการเพิกถอนชื่อออกจาก 
การเป็นผู้ทิ้งงานแล้ว  การเพิกถอนการเป็นผู้ทิ้งงานในครั้งหลัง  ผู้ทิ้งงานจะไม่มีสิทธิได้เพิกถอน 
ตามข้อ  198  (1)  แต่จะมีสิทธิได้เพิกถอนตามข้อ  198  (2)  ได้  เมื่อครบกําหนดระยะเวลา  8  ปี  
นับตั้งแต่วันที่ถูกสั่งและแจ้งเวียนให้เป็นผู้ทิ้งงานในครั้งหลัง 
ข้อ 201 ผู้ทิ้งงานที่ประสงค์จะขอใช้สิทธิเพิกถอนการเป็นผู้ทิ้งงานตามข้อ  198  (1)   
และข้อ  198  (2)  ต้องยื่นคําขอเพิกถอนมายังปลัดกระทรวงการคลัง  พร้อมทั้งเอกสารหลักฐาน 
ที่เกี่ยวข้องมาเพื่อประกอบการพิจารณาด้วย  ทั้งนี้  การเพิกถอนการเป็นผู้ทิ้งงานจะมีผลต่อเมื่อ 
ปลัดกระทรวงการคลังได้สั่งเพิกถอนการเป็นผู้ทิ้งงานและได้แจ้งเวียนการเพิกถอนชื่อผู้ทิ้งงานแล้ว 
 
 
ข้อ 202 การบริหารพัสดุของหน่วยงานของรัฐให้ดําเนินการตามหมวดนี้  เว้นแต่มีระเบียบ
ของทางราชการหรือกฎหมายกําหนดไว้เป็นอย่างอื่น   
การบริหารพัสดุในหมวดนี้  ไม่ใช้บังคับกับงานบริการ  งานก่อสร้าง  งานจ้างที่ปรึกษา   
และงานจ้างออกแบบหรือควบคุมงานก่อสร้างการเก็บและการบันทึก 
ข้อ 203 เมื่อเจ้าหน้าที่ได้รับมอบพัสดุแล้ว  ให้ดําเนินการ  ดังต่อไปนี้ 
(1) ลงบัญชีหรือทะเบียนเพื่อควบคุมพัสดุ  แล้วแต่กรณี  แยกเป็นชนิด  และแสดงรายการ 
ตามตัวอย่างที่คณะกรรมการนโยบายกําหนด  โดยให้มีหลักฐานการรับเข้าบัญชีหรือทะเบียนไว้ประกอบ
รายการด้วย 
 
สําหรับพัสดุประเภทอาหารสด  จะลงรายการอาหารสดทุกชนิดในบัญชีเดียวกันก็ได้ 
(2) เก็บรักษาพัสดุให้เป็นระเบียบเรียบร้อย  ปลอดภัย  และให้ครบถ้วนถูกต้องตรงตามบัญชี
หรือทะเบียน 
การเบิกจ่ายพัสดุ 
ข้อ 204 การเบิกพัสดุจากหน่วยพัสดุของหน่วยงานของรัฐ  ให้หัวหน้างานที่ต้องใช้พัสดุนั้น  
เป็นผู้เบิก 
ข้อ 205 การจ่ายพัสดุ  ให้หัวหน้าหน่วยพัสดุที่มีหน้าที่เกี่ยวกับการควบคุมพัสดุหรือผู้ที่ได้รับ
มอบหมายจากหัวหน้าหน่วยงานของรัฐเป็นหัวหน้าหน่วยพัสดุ  เป็นผู้สั่งจ่ายพัสดุ   
ผู้จ่ายพัสดุต้องตรวจสอบความถูกต้องของใบเบิกและเอกสารประกอบ  (ถ้ามี)  แล้วลงบัญชี 
หรือทะเบียนทุกครั้งที่มีการจ่าย  และเก็บใบเบิกจ่ายไว้เป็นหลักฐานด้วย 
ข้อ 206 หน่วยงานของรัฐใดมีความจําเป็นจะกําหนดวิธีการเบิกจ่ายพัสดุเป็นอย่างอื่นให้อยู่ 
ในดุลพินิจของหัวหน้าหน่วยงานของรัฐนั้น  โดยให้รายงานคณะกรรมการวินิจฉัยและสํานักงานการตรวจเงิน
แผ่นดินทราบด้วย 
ส่วนที่  2 
การยืม 
 
 
ข้อ 207 การให้ยืม  หรือนําพัสดุไปใช้ในกิจการ  ซึ่งมิใช่เพื่อประโยชน์ของทางราชการ 
จะกระทํามิได้ 
ข้อ 208 การยืมพัสดุประเภทใช้คงรูป  ให้ผู้ยืมทําหลักฐานการยืมเป็นลายลักษณ์อักษร  
แสดงเหตุผลและกําหนดวันส่งคืน  โดยมีหลักเกณฑ์  ดังต่อไปนี้ 
(1) การยืมระหว่างหน่วยงานของรัฐ  จะต้องได้รับอนุมัติจากหัวหน้าหน่วยงานของรัฐผู้ให้ยืม 
(2) การให้บุคคลยืมใช้ภายในสถานที่ของหน่วยงานของรัฐเดียวกัน  จะต้องได้รับอนุมัติ 
จากหัวหน้าหน่วยงานซึ่งรับผิดชอบพัสดุนั้น  แต่ถ้ายืมไปใช้นอกสถานที่ของหน่วยงานของรัฐ   
จะต้องได้รับอนุมัติจากหัวหน้าหน่วยงานของรัฐข้อ 209 ผู้ยืมพัสดุประเภทใช้คงรูปจะต้องนําพัสดุนั้นมาส่งคืนให้ในสภาพที่ใช้การได้เรียบร้อย  
หากเกิดชํารุดเสียหาย  หรือใช้การไม่ได้  หรือสูญหายไป  ให้ผู้ยืมจัดการแก้ไขซ่อมแซมให้คงสภาพเดิม
โดยเสียค่าใช้จ่ายของตนเอง  หรือชดใช้เป็นพัสดุประเภท  ชนิด  ขนาด  ลักษณะและคุณภาพ 
อย่างเดียวกัน  หรือชดใช้เป็นเงินตามราคาที่เป็นอยู่ในขณะยืม  โดยมีหลักเกณฑ์  ดังนี้ 
(1) ราชการส่วนกลาง  และราชการส่วนภูมิภาค  ให้เป็นไปตามหลักเกณฑ์ที่กระทรวงการคลังกําหนด 
(2) ราชการส่วนท้องถิ่น  ให้เป็นไปตามหลักเกณฑ์ที่กระทรวงมหาดไทย  กรุงเทพมหานคร  
หรือเมืองพัทยา  แล้วแต่กรณี  กําหนด 
(3) หน่วยงานของรัฐอื่น  ให้เป็นไปตามหลักเกณฑ์ที่หน่วยงานของรัฐนั้นกําหนด 
ข้อ 210 การยืมพัสดุประเภทใช้สิ้นเปลืองระหว่างหน่วยงานของรัฐ  ให้กระทําได้เฉพาะเมื่อ
หน่วยงานของรัฐผู้ยืมมีความจําเป็นต้องใช้พัสดุนั้นเป็นการรีบด่วน  จะดําเนินการจัดหาได้ไม่ทันการ  
และหน่วยงานของรัฐผู้ให้ยืมมีพัสดุนั้น ๆ  พอที่จะให้ยืมได้  โดยไม่เป็นการเสียหายแก่หน่วยงานของรัฐ
ของตน  และให้มีหลักฐานการยืมเป็นลายลักษณ์อักษร  ทั้งนี้  โดยปกติหน่วยงานของรัฐผู้ยืมจะต้อง
จัดหาพัสดุเป็นประเภท  ชนิด  และปริมาณเช่นเดียวกันส่งคืนให้หน่วยงานของรัฐผู้ให้ยืม 
ข้อ 211 เมื่อครบกําหนดยืม  ให้ผู้ให้ยืมหรือผู้รับหน้าที่แทนมีหน้าที่ติดตามทวงพัสดุที่ให้ยืมไป  
คืนภายใน  7  วัน  นับแต่วันครบกําหนด 
ส่วนที่  3 
การบํารุงรักษา  การตรวจสอบ 
 
 
การบํารุงรักษา   
ข้อ 212 ให้หน่วยงานของรัฐจัดให้มีผู้ควบคุมดูแลพัสดุที่อยู่ในความครอบครองให้อยู่ในสภาพ
ที่พร้อมใช้งานได้ตลอดเวลา  โดยให้มีการจัดทําแผนการซ่อมบํารุงที่เหมาะสมและระยะเวลาในการ 
ซ่อมบํารุงด้วย 
ในกรณีที่พัสดุเกิดการชํารุด  ให้หน่วยงานของรัฐดําเนินการซ่อมแซมให้กลับมาอยู่ในสภาพ
พร้อมใช้งานโดยเร็ว 
การตรวจสอบพัสดุประจําปี 
ข้อ 213 ภายในเดือนสุดท้ายก่อนสิ้นปีงบประมาณของทุกปี  ให้หัวหน้าหน่วยงานของรัฐ 
หรือหัวหน้าหน่วยพัสดุตามข้อ  205  แต่งตั้งผู้รับผิดชอบในการตรวจสอบพัสดุซึ่งมิใช่เป็นเจ้าหน้าที่ 
ตามความจําเป็น  เพื่อตรวจสอบการรับจ่ายพัสดุในงวด  1  ปีที่ผ่านมา  และตรวจนับพัสดุประเภทที่คงเหลืออยู่
เพียงวันสิ้นงวดนั้นในการตรวจสอบตามวรรคหนึ่ง  ให้เริ่มดําเนินการตรวจสอบพัสดุในวันเปิดทําการวันแรก 
ของปีงบประมาณเป็นต้นไป  ว่าการรับจ่ายถูกต้องหรือไม่  พัสดุคงเหลือมีตัวอยู่ตรงตามบัญชี 
หรือทะเบียนหรือไม่  มีพัสดุใดชํารุด  เสื่อมคุณภาพ  หรือสูญไปเพราะเหตุใด  หรือพัสดุใดไม่จําเป็น 
ต้องใช้ในหน่วยงานของรัฐต่อไป  แล้วให้เสนอรายงานผลการตรวจสอบดังกล่าวต่อผู้แต่งตั้งภายใน   
30  วันทําการ  นับแต่วันเริ่มดําเนินการตรวจสอบพัสดุนั้น   
เมื่อผู้แต่งตั้งได้รับรายงานจากผู้รับผิดชอบในการตรวจสอบพัสดุแล้ว  ให้เสนอหัวหน้าหน่วยงานของรัฐ  
1  ชุด  และส่งสําเนารายงานไปยังสํานักงานการตรวจเงินแผ่นดิน  1  ชุด  พร้อมทั้งส่งสําเนารายงาน 
ไปยังหน่วยงานต้นสังกัด  (ถ้ามี)  1  ชุด  ด้วย 
ข้อ 214 เมื่อผู้แต่งตั้งได้รับรายงานจากผู้รับผิดชอบในการตรวจสอบพัสดุตามข้อ  213   
และปรากฏว่ามีพัสดุชํารุด  เสื่อมสภาพ  หรือสูญไป  หรือไม่จําเป็นต้องใช้ในหน่วยงานของรัฐต่อไป   
ก็ให้แต่งตั้งคณะกรรมการสอบหาข้อเท็จจริงขึ้นคณะหนึ่ง  โดยให้นําความในข้อ  26  และข้อ  27  มาใช้บังคับ 
โดยอนุโลม  เว้นแต่กรณีที่เห็นได้อย่างชัดเจนว่า  เป็นการเสื่อมสภาพเนื่องมาจากการใช้งานตามปกติ  
หรือสูญไปตามธรรมชาติให้หัวหน้าหน่วยงานของรัฐพิจารณาสั่งการให้ดําเนินการจําหน่ายต่อไปได้ 
ถ้าผลการพิจารณาปรากฏว่า  จะต้องหาตัวผู้รับผิดด้วย  ให้หัวหน้าหน่วยงานของรัฐดําเนินการ
ตามกฎหมายและระเบียบที่เกี่ยวข้องของทางราชการหรือของหน่วยงานของรัฐนั้นต่อไป 
ส่วนที่  4 
การจําหน่ายพัสดุ 
 
 
ข้อ 215 หลังจากการตรวจสอบแล้ว  พัสดุใดหมดความจําเป็นหรือหากใช้ในหน่วยงานของรัฐ
ต่อไปจะสิ้นเปลืองค่าใช้จ่ายมาก  ให้เจ้าหน้าที่เสนอรายงานต่อหัวหน้าหน่วยงานของรัฐ  เพื่อพิจารณา 
สั่งให้ดําเนินการตามวิธีการอย่างหนึ่งอย่างใด  ดังต่อไปนี้ 
(1) ขาย  ให้ดําเนินการขายโดยวิธีทอดตลาดก่อน  แต่ถ้าขายโดยวิธีทอดตลาดแล้วไม่ได้ผลดี  
ให้นําวิธีที่กําหนดเกี่ยวกับการซื้อมาใช้โดยอนุโลม  เว้นแต่กรณี  ดังต่อไปนี้ 
 
(ก) การขายพัสดุครั้งหนึ่งซึ่งมีราคาซื้อหรือได้มารวมกันไม่เกิน  500,000  บาท   
จะขายโดยวิธีเฉพาะเจาะจงโดยการเจรจาตกลงราคากันโดยไม่ต้องทอดตลาดก่อนก็ได้   
 
(ข) การขายให้แก่หน่วยงานของรัฐ  หรือองค์การสถานสาธารณกุศลตามมาตรา  47  (7)  
แห่งประมวลรัษฎากร  ให้ขายโดยวิธีเฉพาะเจาะจงโดยการเจรจาตกลงราคากัน 
 
(ค) การขายอุปกรณ์อิเล็กทรอนิกส์  เช่น  โทรศัพท์เคลื่อนที่  แท็บเล็ต  ให้แก่เจ้าหน้าที่
ของรัฐที่หน่วยงานของรัฐมอบให้ไว้ใช้งานในหน้าที่  เมื่อบุคคลดังกล่าวพ้นจากหน้าที่หรืออุปกรณ์ดังกล่าว
พ้นระยะเวลาการใช้งานแล้ว  ให้ขายให้แก่บุคคลดังกล่าวโดยวิธีเฉพาะเจาะจงโดยการเจรจาตกลงราคากันการขายโดยวิธีทอดตลาดให้ถือปฏิบัติตามประมวลกฎหมายแพ่งและพาณิชย์  โดยให้ผู้ที่ได้รับ
มอบหมายทําการประเมินราคาทรัพย์สินก่อนการประกาศขายทอดตลาด  กรณีที่เป็นพัสดุที่มีการจําหน่าย 
เป็นการทั่วไปให้พิจารณาราคาที่ซื้อขายกันตามปกติในท้องตลาด  หรือราคาท้องถิ่นของสภาพปัจจุบัน
ของพัสดุนั้น  ณ  เวลาที่จะทําการขาย  และควรมีการเปรียบเทียบราคาตามความเหมาะสม  กรณีที่เป็นพัสดุ
ที่ไม่มีการจําหน่ายทั่วไป  ให้พิจารณาราคาตามลักษณะ  ประเภท  ชนิดของพัสดุ  และอายุการใช้งาน  
รวมทั้งสภาพและสถานที่ตั้งของพัสดุด้วย  ทั้งนี้  ให้เสนอหัวหน้าหน่วยงานของรัฐพิจารณาให้ความเห็นชอบ
ราคาประเมินดังกล่าวโดยคํานึงถึงประโยชน์ของหน่วยงานของรัฐด้วย 
หน่วยงานของรัฐจะจ้างผู้ประกอบการที่ให้บริการขายทอดตลาดเป็นผู้ดําเนินการก็ได้ 
(2) แลกเปลี่ยน  ให้ดําเนินการตามวิธีการแลกเปลี่ยนที่กําหนดไว้ในระเบียบนี้ 
(3) โอน  ให้โอนแก่หน่วยงานของรัฐ  หรือองค์การสถานสาธารณกุศลตามมาตรา  47  (7)  
แห่งประมวลรัษฎากร  ทั้งนี้  ให้มีหลักฐานการส่งมอบไว้ต่อกันด้วย 
(4) แปรสภาพหรือทําลาย  ตามหลักเกณฑ์และวิธีการที่หน่วยงานของรัฐกําหนด 
การดําเนินการตามวรรคหนึ่ง  โดยปกติให้แล้วเสร็จภายใน  60  วัน  นับถัดจากวันที่หัวหน้า
หน่วยงานของรัฐสั่งการ   
ข้อ 216 เงินที่ได้จากการจําหน่ายพัสดุ  ให้ถือปฏิบัติตามกฎหมายว่าด้วยวิธีการงบประมาณ
หรือกฎหมายที่เกี่ยวข้องทางการเงินของหน่วยงานของรัฐนั้น  หรือข้อตกลงในส่วนที่ใช้เงินกู้ 
หรือเงินช่วยเหลือ  แล้วแต่กรณี 
การจําหน่ายเป็นสูญ 
ข้อ 217 ในกรณีที่พัสดุสูญไปโดยไม่ปรากฏตัวผู้รับผิดหรือมีตัวผู้รับผิดแต่ไม่สามารถชดใช้ได้  
หรือมีตัวพัสดุอยู่แต่ไม่สมควรดําเนินการตามข้อ  215  ให้จําหน่ายพัสดุนั้นเป็นสูญ  ตามหลักเกณฑ์  
ดังต่อไปนี้ 
(1) ถ้าพัสดุนั้นมีราคาซื้อ  หรือได้มารวมกันไม่เกิน  1,000,000  บาท  ให้หัวหน้าหน่วยงานของรัฐ
เป็นผู้พิจารณาอนุมัติ 
(2) ถ้าพัสดุนั้นมีราคาซื้อ  หรือได้มารวมกันเกิน  1,000,000  บาท  ให้ดําเนินการดังนี้ 
 
(ก) ราชการส่วนกลาง  และราชการส่วนภูมิภาค  ให้อยู่ในอํานาจของกระทรวงการคลัง
เป็นผู้อนุมัติ 
 
(ข) ราชการส่วนท้องถิ่น  ให้อยู่ในอํานาจของผู้ว่าราชการจังหวัด  ผู้ว่าราชการกรุงเทพมหานคร  
หรือนายกเมืองพัทยา  แล้วแต่กรณี  เป็นผู้อนุมัติ 
 
(ค) หน่วยงานของรัฐอื่น  ผู้ใดจะเป็นผู้มีอํานาจอนุมัติให้เป็นไปตามที่หน่วยงานของรัฐ
นั้นกําหนดรัฐวิสาหกิจใดมีความจําเป็นจะกําหนดวงเงินการจําหน่ายพัสดุเป็นสูญตามวรรคหนึ่งแตกต่าง 
ไปจากที่กําหนดไว้ในระเบียบนี้  ให้เสนอต่อคณะกรรมการวินิจฉัยเพื่อขอความเห็นชอบ  และเมื่อได้รับ
ความเห็นชอบแล้วให้รายงานสํานักงานการตรวจเงินแผ่นดินทราบด้วย 
การลงจ่ายออกจากบัญชีหรือทะเบียน 
ข้อ 218 เมื่อได้ดําเนินการตามข้อ  215  และข้อ  217  แล้ว  ให้เจ้าหน้าที่ลงจ่ายพัสดุนั้น
ออกจากบัญชีหรือทะเบียนทันที  แล้วแจ้งให้สํานักงานการตรวจเงินแผ่นดิน  ทราบภายใน  30  วัน   
นับแต่วันลงจ่ายพัสดุนั้น 
สําหรับพัสดุซึ่งต้องจดทะเบียนตามกฎหมายให้แจ้งแก่นายทะเบียนภายในระยะเวลาที่กฎหมาย
กําหนดด้วย 
ข้อ 219 ในกรณีที่พัสดุของหน่วยงานของรัฐเกิดการชํารุด  เสื่อมคุณภาพ  หรือสูญไป  
หรือไม่จําเป็นต้องใช้ในราชการต่อไป  ก่อนมีการตรวจสอบตามข้อ  213  และได้ดําเนินการ 
ตามกฎหมายว่าด้วยความรับผิดทางละเมิดของเจ้าหน้าที่  หรือระเบียบนี้โดยอนุโลม  แล้วแต่กรณี   
เสร็จสิ้นแล้ว  ถ้าไม่มีระเบียบอื่นใดกําหนดไว้เป็นการเฉพาะ  ให้ดําเนินการตามข้อ  215  ข้อ  216   
ข้อ  217  และข้อ  218  โดยอนุโลม 
 
 
ข้อ 220 ผู้ใดเห็นว่าหน่วยงานของรัฐมิได้ปฏิบัติให้เป็นไปตามหลักเกณฑ์และวิธีการที่กําหนด
ในกฎหมายว่าด้วยการจัดซื้อจัดจ้างและการบริหารพัสดุภาครัฐ  กฎกระทรวง  ระเบียบ  หรือประกาศ 
ที่ออกตามความในกฎหมายว่าด้วยการจัดซื้อจัดจ้างและการบริหารพัสดุภาครัฐ  มีสิทธิร้องเรียน 
ไปยังหน่วยงานของรัฐนั้นหรือคณะกรรมการพิจารณาอุทธรณ์  แล้วแต่กรณีก็ได้ 
การยื่นข้อร้องเรียนตามวรรคหนึ่ง  ต้องดําเนินการภายใน  15  วัน  นับแต่วันที่รู้หรือควรรู้ว่า
หน่วยงานของรัฐนั้นมิได้ปฏิบัติให้เป็นไปตามหลักเกณฑ์และวิธีการที่กําหนดในกฎหมายว่าด้วยการจัดซื้อจัดจ้าง
และการบริหารพัสดุภาครัฐ  กฎกระทรวง  ระเบียบ  หรือประกาศที่ออกตามความในกฎหมาย   
ว่าด้วยการจัดซื้อจัดจ้างและการบริหารพัสดุภาครัฐ   
ข้อ 221 การร้องเรียนต้องทําเป็นหนังสือลงลายมือชื่อผู้ร้องเรียน  ในกรณีผู้ร้องเรียนเป็นนิติบุคคล  
ต้องลงลายมือชื่อของกรรมการซึ่งเป็นผู้มีอํานาจกระทําการแทนนิติบุคคลและประทับตราของนิติบุคคล  
(ถ้ามี) 
หนังสือร้องเรียนตามวรรคหนึ่ง  ต้องใช้ถ้อยคําสุภาพ  และระบุข้อเท็จจริงและเหตุผลอันเป็นเหตุ
แห่งการร้องเรียนให้ชัดเจน  พร้อมแนบเอกสารหลักฐานที่เกี่ยวข้องไปด้วยข้อ 222 ในกรณีที่หน่วยงานของรัฐได้รับเรื่องร้องเรียนตามข้อ  220  ให้หน่วยงานของรัฐ
พิจารณาข้อร้องเรียนให้แล้วเสร็จโดยเร็ว  แล้วแจ้งผลให้ผู้ร้องเรียนทราบโดยไม่ชักช้า  พร้อมทั้งแจ้งให้
คณะกรรมการพิจารณาอุทธรณ์ทราบด้วย 
ข้อ 223 ในกรณีที่คณะกรรมการพิจารณาอุทธรณ์ได้รับเรื่องร้องเรียนตามข้อ  220   
ให้คณะกรรมการพิจารณาอุทธรณ์พิจารณาข้อร้องเรียนให้แล้วเสร็จโดยเร็ว  โดยให้ดําเนินการตามมาตรา  43  
วรรคสี่  แล้วแจ้งผลให้ผู้ร้องเรียนและหน่วยงานของรัฐทราบด้วย 
คําวินิจฉัยของคณะกรรมการพิจารณาอุทธรณ์  ให้เป็นที่สุด 
คณะกรรมการพิจารณาอุทธรณ์อาจกําหนดรายละเอียดอื่นเพิ่มเติมได้ตามความจําเป็น 
เพื่อประโยชน์ในการดําเนินการ 
 
ประกาศ  ณ  วันที่  23  สิงหาคม  พ.ศ.  2560 
อภิศักดิ์  ตันติวรวงศ์ 
รัฐมนตรีว่าการกระทรวงการคลังุ
ฐ
 
(1) ราชการส่วนกลางที่มีฐานะเทียบเท่ากรม  
 
ผู้มีอํานาจเหนือขึ้นไปหนึ่งชั้น ได้แก่ ปลัดกระทรวงหรือปลัดทบวง แล้วแต่กรณี 
(2) ราชการส่วนภูมิภาค 
 
ผู้มีอํานาจเหนือขึ้นไปหนึ่งชั้น ได้แก่ ปลัดกระทรวงต้นสังกัดของหน่วยงานของรัฐเจ้าของ 
เงินงบประมาณ 
(3) ราชการส่วนท้องถิ่น 
 
ผู้มีอํานาจเหนือขึ้นไปหนึ่งชั้น ได้แก่ ผู้ว่าราชการจังหวัด 
(4) รัฐวิสาหกิจ 
 
ผู้มีอํานาจเหนือขึ้นไปหนึ่งชั้น ได้แก่ คณะกรรมการของรัฐวิสาหกิจ 
(5) มหาวิทยาลัยในกํากับของรัฐ 
 
ผู้มีอํานาจเหนือขึ้นไปหนึ่งชั้น ได้แก่ สภามหาวิทยาลัย 
(6) ส่วนราชการที่ขึ้นตรงต่อนายกรัฐมนตรีหรือรัฐมนตรี สํานักงานเลขาธิการวุฒิสภา สํานักงานเลขาธิการ 
สภาผู้แทนราษฎร หรือกรุงเทพมหานคร 
 
ผู้มีอํานาจเหนือขึ้นไปหนึ่งชั้น ได้แก่ หัวหน้าหน่วยงานของรัฐนั้นเป็นผู้ใช้อํานาจเหนือขึ้นไปหนึ่งชั้นเอง 
(7) ในกรณีนอกเหนือจากที่กําหนดไว้ตาม (1) – (6)  
 
 
ผู้มีอํานาจเหนือขึ้นไปหนึ่งชั้น ได้แก่ ผู้บังคับบัญชา ผู้กํากับดูแล หรือผู้ควบคุมชั้นเหนือขึ้นไปชั้นหนึ่ง 
แล้วแต่กรณี 
(8) ในกรณีที่ไม่มีผู้บังคับบัญชา ผู้กํากับดูแล หรือผู้ควบคุม ให้หัวหน้าหน่วยงานของรัฐนั้นเป็นผู้ใช้อํานาจเหนือ
ขึ้นไปหนึ่งชั้นเอง 
 (9) ให้ผู้รักษาการตามระเบียบมีอํานาจออกประกาศกําหนดแก้ไขเพิ่มเติมประเภทของผู้มีอํานาจเหนือขึ้นไป
หนึ่งชั้น ได้ตามความจําเป็นและเหมาะสม